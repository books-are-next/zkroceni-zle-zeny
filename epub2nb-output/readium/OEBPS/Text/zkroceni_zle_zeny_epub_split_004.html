<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 10 (filtered)" name="Generator" />

  <title>Zkrocení zlé ženy</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p class="e-booknadpis2" id="calibre_pb_4"><a class="calibre8" id="_Toc355869039"></a><a class="calibre8" id="_Toc355616738">Scéna druhá</a></p>

  <p class="e-bookdejapoznamky">Ložnice v domě lordově.</p>

  <p class="e-bookdejapoznamky">(SLY ve skvostném nočním županu obklopen sloužícími. Někteří s oděvy, jiní s umyvadlem, konvicí a jiným nářadím.)</p>

  <p class="e-bookdejapoznamky">(Vystoupí LORD převlečen za sloužícího.)</p>

  <p class="e-bookprimarec"><span class="e-bookosobyChar">SLY:</span> Pro milost boží, džbánek piva sem!</p>

  <p class="e-bookverse6bza"><span class="e-bookosobyChar">PRVNÍ SLOUŽÍCÍ:</span> <span class="e-bookprimarecChar">Chce Vaše Milost pohár sektu snad?</span></p>

  <p class="e-bookprimarec"><span class="e-bookosobyChar">DRUHÝ SLOUŽÍCÍ:</span> Či milostpán chce závar ochutnat?</p>

  <p class="e-bookprimarec"><span class="e-bookosobyChar">TŘETÍ SLOUŽÍCÍ:</span> Kterýže oblek ráčíte dnes vzít?</p>

  <p class="e-bookprimarec"><span class="e-bookosobyChar">SLY:</span> Já jsem Kryštof Sly; neříkejte mi ani milostpane, ani Vaše Milosti. Co živ jsem nepil sektu, a chcete-li mi dát něco zavařeného, dejte mi naloženou hovězinu. A jaký oblek chci, se mne ani neptejte, neboť nemám více kazajek než hřbetů, více punčoch než noh, více střevíců než chodidel; ba někdy mívám více chodidel než střevíců, anebo jen takové střevíce, že mi svrchkem palce prolézají.</p>

  <p class="e-bookverse6bza"><span class="e-bookosobyChar">LORD:</span> Té klamné nálady vás nebe zbav!<br class="calibre10" />
  ó, že tak mocný, urozený muž,<br class="calibre10" />
  tak statky nadán, vysoko tak ctěn,<br class="calibre10" />
  tak zkaleným je duchem oblouzen!</p>

  <p class="e-bookprimarec"><span class="e-bookosobyChar">SLY:</span> Jak, chcete ze mne blázna udělat? Cože, nejsem já Kryštof Sly, syn starého Slye z Burtonheathu? Kramář rodem, vochličkář vychováním, proměnou medvědář a teď svým nynějším řemeslem kotlář? Zeptejte se Mariany Hacketovy, tlusté hospodské z Wincotu, zdali ta mne nezná! Nevisím-li u ní čtrnácti denáry jen za pivo, tedy mne pověste jako nejprolhanějšího darebu v křesťanstvu. Co&nbsp;–&nbsp;nejsem smyslů zbaven?&nbsp;–&nbsp;Zde&nbsp;–</p>

  <p class="e-bookverse6bza"><span class="e-bookosobyChar">PRVNÍ SLOUŽÍCÍ:</span> Ó, proto truchlí vaše vzácná choť.</p>

  <p class="e-bookverse6bza"><span class="e-bookosobyChar">DRUHÝ SLOUŽÍCÍ:</span> Ó, proto vaši sluzi klesají.</p>

  <p class="e-bookverse6bza"><span class="e-bookosobyChar">LORD:</span> A pokrevní se vyhýbají domu,<br class="calibre10" />
  jak štváni dál tím divným šílenstvím.<br class="calibre10" />
  Ó vzácný pane, vzpomeň na svůj rod<br class="calibre10" />
  a staré myšlenky své povolej<br class="calibre10" />
  zpět z vyhnanství a zapuď od sebe<br class="calibre10" />
  ty ohyzdné a nízkorodé sny.<br class="calibre10" />
  Viz, jak tvá čeleď kolem tebe dlí,<br class="calibre10" />
  k tvé službě každý hotov na tvůj kyn.<br class="calibre10" />
  Chceš hudbu? Slyš! To Apoll hraje sám</p>

  <p class="e-bookverse6bza"><span class="e-booktirazacitacetextkurzivaChar">(Hudba.)</span></p>

  <p class="e-bookversebezpredsazeni6bza">a v klecích pěje dvacet slavíků.<br class="calibre10" />
  Chceš spat? My na lůžko tě donesem<br class="calibre10" />
  víc luzné, měkčí svůdné postele,<br class="calibre10" />
  jež vystrojena Semiramidě.<br class="calibre10" />
  Chceš vyjít? Cestu kvítím posypem;<br class="calibre10" />
  chceš koňmo ven?&nbsp;–&nbsp;Hned oře předvedem,<br class="calibre10" />
  jichž ústroj zlatém, perlami se skví.<br class="calibre10" />
  Rád poluješ? Máš sokoly, jež vzlétnou<br class="calibre10" />
  nad ranní skřivánky.&nbsp;–&nbsp;Neb na hon chceš?<br class="calibre10" />
  Tvým psům báň nebes bude odpovídat<br class="calibre10" />
  a dutá země plesnou ozvěnou.</p>

  <p class="e-bookverse6bza"><span class="e-bookosobyChar">PRVNÍ SLOUŽÍCÍ:</span> Libo-li štvaní? Chrty bystré máš<br class="calibre10" />
  jak jelen v skoku, rychlejší než srn.</p>

  <p class="e-bookverse6bza"><span class="e-bookosobyChar">DRUHÝ SLOUŽÍCÍ:</span> Máš malby rád? My přineseme hned<br class="calibre10" />
  Adonise u čerstvé bystřiny<br class="calibre10" />
  a Cythereu skrytou v rákosí,<br class="calibre10" />
  jež zdá se hrát a kývat jejím dechem<br class="calibre10" />
  jak vlavé sítí s větrem laškuje.</p>

  <p class="e-bookverse6bza"><span class="e-bookosobyChar">LORD:</span> My ukážem ti Io panenskou,<br class="calibre10" />
  jak byla obelstěna, zchvácena;<br class="calibre10" />
  vše zobrazeno malbou živě tak,<br class="calibre10" />
  jak ve skutečnosti se událo.</p>

  <p class="e-bookverse6bza"><span class="e-bookosobyChar">DRUHÝ SLOUŽÍCÍ:</span> Či bludnou Dafne, v lese trnitém<br class="calibre10" />
  jak nohy zraňuje, že přísahal<br class="calibre10" />
  by člověk, opravdu že krvácí,<br class="calibre10" />
  a truchlý Apoll nad tím pohledem<br class="calibre10" />
  se musí rozplakat;&nbsp;–&nbsp;tak mistrovsky<br class="calibre10" />
  ta krev a slzy malovány jsou.</p>

  <p class="e-bookverse6bza"><span class="e-bookosobyChar">LORD:</span> Tys velmožem a nic než velmožem,<br class="calibre10" />
  ty paní máš, jež krásou vyniká<br class="calibre10" />
  nad každou ženu těchto chabých dob.</p>

  <p class="e-bookverse6bza"><span class="e-bookosobyChar">PRVNÍ SLOUŽÍCÍ:</span> A než ty slzy, kterých prolila<br class="calibre10" />
  jen pro tebe, jak proudy závistné<br class="calibre10" />
  jí zaplavily tváře milostné,<br class="calibre10" />
  tvor nejkrásnější byla na světě;<br class="calibre10" />
  a dodnes před žádným si nezadá.</p>

  <p class="e-bookverse6bza"><span class="e-bookosobyChar">SLY:</span> Jsem velmožem a takou paní mám?<br class="calibre10" />
  Anebo sním, neb snil jsem dosavad?<br class="calibre10" />
  Vždyť nespím, vidím, slyším, hovořím<br class="calibre10" />
  a cítím libé vůně, jemný kment.&nbsp;–<br class="calibre10" />
  Na mou tě duši, vskutku velmož jsem<br class="calibre10" />
  a nejsem kotlář ani Kryštof Sly.&nbsp;–<br class="calibre10" />
  Nuž, uvedte nám choť před naši tvář<br class="calibre10" />
  a ještě jednou korbel piva sem!</p>

  <p class="e-bookverse6bza"><span class="e-bookosobyChar">DRUHÝ SLOUŽÍCÍ:</span> Chce Vaše Vznešenost si umýt ruce?</p>

  <p class="e-bookverse6bza"><span class="e-booktirazacitacetextkurzivaChar">(Sloužící přinášejí konvici, umyvadlo a ručník.)</span></p>

  <p class="e-bookversebezpredsazeni6bza">Ó, jak se radujem, když vidíme,<br class="calibre10" />
  že vaše vědomí se navrací.<br class="calibre10" />
  Ó že zas jednou vidíte, co jste!<br class="calibre10" />
  Za těchto patnáct let jste ve snách byl<br class="calibre10" />
  a procitna jste bděl, jak byste spal.</p>

  <p class="e-bookverse6bza"><span class="e-bookosobyChar">SLY:</span> Těch patnáct let! Hm&nbsp;–&nbsp;řádné schrupnutí.<br class="calibre10" />
  A nemluvil jsem po celý ten čas?</p>

  <p class="e-bookverse6bza"><span class="e-bookosobyChar">PRVNÍ SLOUŽÍCÍ:</span> Ó pane, tak, leč samou prázdnou řeč,<br class="calibre10" />
  neb ač jste ležel v této krásné síni,<br class="calibre10" />
  řec říkal jste, že vyhodili vás;<br class="calibre10" />
  a potom nadával jste hospodské<br class="calibre10" />
  a hrozil udati ji u soudu,<br class="calibre10" />
  že do kamenných džbánů nalévá<br class="calibre10" />
  ne do cejchované nádoby;<br class="calibre10" />
  též volával jste Cilku Hacketovu.</p>

  <p class="e-bookverse6bza"><span class="e-bookosobyChar">SLY:</span> Žeť, služku oné ženské z hospody.</p>

  <p class="e-bookverse6bza"><span class="e-bookosobyChar">TŘETÍ SLOUŽÍCÍ:</span> Aj, pane, žádných hospod neznáte<br class="calibre10" />
  ni služky takové a nikoho<br class="calibre10" />
  z těch vsechněch lidí, co jste jmenoval,<br class="calibre10" />
  ať Štěpán Sly, ať starý Janek Naps,<br class="calibre10" />
  či Petr Turf a Jindra Pimpernell<br class="calibre10" />
  a dvacet jiných jmen a lidiček<br class="calibre10" />
  těm podobných, jichž nikdy nebylo<br class="calibre10" />
  a jakých nikdy člověk nespatřil.</p>

  <p class="e-bookverse6bza"><span class="e-bookosobyChar">SLY:</span> Nu, bohudíky, že mi lépe jest!</p>

  <p class="e-bookverse6bza"><span class="e-bookosobyChar">VŠICHNI:</span> Amen.</p>

  <p class="e-bookverse6bza"><span class="e-bookosobyChar">SLY:</span> Dík tobě, škodou ti to nebude.</p>

  <p class="e-bookdejapoznamky">(Vystoupí PANOŠ, přestrojen za dámu, s&nbsp;DRUŽINOU.)</p>

  <p class="e-bookverse6bza"><span class="e-bookosobyChar">PANOŠ:</span> Kterak se daří vznešenému choti?</p>

  <p class="e-bookverse6bza"><span class="e-bookosobyChar">SLY:</span> Mně dobře, věru, je zde veselo.<br class="calibre10" />
  Kde jest má žena?</p>

  <p class="e-bookverse6bza"><span class="e-bookosobyChar">PANOŠ:</span> Zde, vzácný pane. Co jí ráčíš chtít?</p>

  <p class="e-bookverse6bza"><span class="e-bookosobyChar">SLY:</span> Jste žena má a nezvete mne mužem?<br class="calibre10" />
  Ať moji lidé říkají mi pán,<br class="calibre10" />
  vám jsem&nbsp;–&nbsp;váš starý.</p>

  <p class="e-bookverse6bza"><span class="e-bookosobyChar">PANOŠ:</span> Můj muži a můj pane, choti můj,<br class="calibre10" />
  jsem ve vší poslušnosti vaše choť.</p>

  <p class="e-bookverse6bza"><span class="e-bookosobyChar">SLY:</span> To dobře vím.&nbsp;–&nbsp;Jakže jí říkat mám?</p>

  <p class="e-bookverse6bza"><span class="e-bookosobyChar">LORD:</span> Madam.</p>

  <p class="e-bookverse6bza"><span class="e-bookosobyChar">SLY:</span> Alice madam nebo Žanka madam?</p>

  <p class="e-bookverse6bza"><span class="e-bookosobyChar">LORD:</span> Madam, víc nic; tak panstvo říká choti.</p>

  <p class="e-bookverse6bza"><span class="e-bookosobyChar">SLY:</span> Nu, madam ženo, povídají zde,<br class="calibre10" />
  že snil a spal jsem patnáct let neb víc.</p>

  <p class="e-bookverse6bza"><span class="e-bookosobyChar">PANOŠ:</span> Tak jest, a mně se třicet zdá to let,<br class="calibre10" />
  tak vyhoštěné z lůžka vašeho.</p>

  <p class="e-bookverse6bza"><span class="e-bookosobyChar">SLY:</span> Toť dlouho.&nbsp;–&nbsp;Nechte o samotě nás.<br class="calibre10" />
  Madam, teď svlečte se a pojďte spat.</p>

  <p class="e-bookverse6bza"><span class="e-bookosobyChar">PANOŠ:</span> Ach, prosím, pane třikrát vznešený,<br class="calibre10" />
  noc poshovte mi ještě nebo dvě,<br class="calibre10" />
  a nelze-li, než slunce zapadne;<br class="calibre10" />
  neb lékaři mi uložili zvlášť,<br class="calibre10" />
  abyste opět v nemoc neupad,<br class="calibre10" />
  bych vaše lůžko ještě nesdílela;<br class="calibre10" />
  ten důvod tuším jest mi omluvou.</p>

  <p class="e-bookprimarec"><span class="e-bookosobyChar">SLY:</span> Když tomu tak, madam,&nbsp;–&nbsp;ačkoliv jest mi za těžko čekat tak dlouho. Ale nerad bych opět upadl do svého blouznění; počkám tedy, tělu a krvi vzdor.</p>

  <p class="e-bookdejapoznamky">(Vystoupí SLOUŽÍCÍ.)</p>

  <p class="e-bookverse6bza"><span class="e-bookosobyChar">SLOUŽÍCÍ:</span> Můj pane, vaši herci doslechli<br class="calibre10" />
  o vašem ozdravění; přišli sem<br class="calibre10" />
  vám komedii zahrát veselou,<br class="calibre10" />
  neb za vhodné to mají lékaři,<br class="calibre10" />
  an smutek přílišný vám srazil krev<br class="calibre10" />
  a tesklivost je kojnou šílenství.<br class="calibre10" />
  Tož radí, byste vyslechl tu hru<br class="calibre10" />
  a oddal mysl žertu, veselí,<br class="calibre10" />
  jež zapuzuje strastí na tisíc<br class="calibre10" />
  a prodlužuje život.</p>

  <p class="e-bookprimarec"><span class="e-bookosobyChar">SLY:</span> Ano, to chci; ať si to hrajou. Není ta komedie nějaká vánoční švanda nebo tak něco na provaze?</p>

  <p class="e-bookverse6bza"><span class="e-bookosobyChar">PANOŠ:</span> Ne, dobrý pane, je to hezčí látka.</p>

  <p class="e-bookverse6bza"><span class="e-bookosobyChar">SLY:</span> Jakže, příze domácí?</p>

  <p class="e-bookverse6bza"><span class="e-bookosobyChar">PANOŠ:</span> Je to tak nějaký příběh.</p>

  <p class="e-bookprimarec"><span class="e-bookosobyChar">SLY:</span> Dobrá, podíváme se na to. Pojďte, madam ženo, posaďte se vedle mne; i ať se šine svět! Všaktě mladší nebudem!</p>

  <p class="e-bookprimarec"><span class="e-booktirazacitacetextkurzivaChar">(Usednou. - Tuš.)</span></p>
</body>
</html>
