<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 10 (filtered)" name="Generator" />

  <title>Zkrocení zlé ženy</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p class="e-booknadpis2" id="calibre_pb_12"><a class="calibre8" id="_Toc355869051"></a><a class="calibre8" id="_Toc355616750">Scéna třetí</a></p>

  <p class="e-bookdejapoznamky">Pokoj v domě Petruchiově.</p>

  <p class="e-bookdejapoznamky">(Vystoupí KATEŘINA a GRUMIO.)</p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Ne, ne, to nesmím! Ne, za celý svět!</span></p>

  <p class="e-bookverse6bza"><span class="e-bookosobyChar">KATEŘINA:</span> Čím víc mne trýzní, tím je krutější!<br class="calibre10" />
  Jak? Vzal si mne, by umořil mne hlady?<br class="calibre10" />
  Žebrák, jenž přijde k vratům otce mého,<br class="calibre10" />
  když prosí, almužnu svou dostane,<br class="calibre10" />
  a ne-li, jinde dojde vlídnosti.<br class="calibre10" />
  Však já, jež nikdy prosby neznala,<br class="calibre10" />
  jsem vyhládlá a klesám nespaním,<br class="calibre10" />
  buzena klením, láním krmena.&nbsp;–<br class="calibre10" />
  A co mne dráždí všeho nejvíce,<br class="calibre10" />
  on dělá to jak z lásky největší,<br class="calibre10" />
  tak jako kdybych jedla, usnula,<br class="calibre10" />
  by nemoc byla z toho nebo smrt.<br class="calibre10" />
  Jdi, prosím tě, a přines něco jíst,<br class="calibre10" />
  ať cokoliv, jen když to k požití.</p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Co říkáte telecí nožičce?</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Je velmi dobrá, prosím, dej mi ji.</span></p>

  <p class="e-bookverse6bza"><span class="e-bookosobyChar">GRUMIO:</span> Však bojím se, že příliš zvedá žluč.<br class="calibre10" />
  Což okružíčko, pěkně smažené?</p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">To ráda mám, to přines, Grumio.</span></p>

  <p class="e-bookverse6bza"><span class="e-bookosobyChar">GRUMIO:</span> Nu, nevím&nbsp;–&nbsp;strach však mám, že dráždí též.<br class="calibre10" />
  Snad řízek hovězího s hořčicí?</p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Toť pokrm, který velmi ráda jídám.</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Však hořčice ta trochu rozpaluje.</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Tak tedy hovězí a bez hořčice.</span></p>

  <p class="e-bookverse6bza"><span class="e-bookosobyChar">GRUMIO:</span> To prosím ne!&nbsp;–&nbsp;Buď přijde hořčice,<br class="calibre10" />
  neb hovězí Grumio nepřinese!</p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Pak oboje neb jedno, co jen chceš.</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Nuž tedy hořčici a bez masa.</span></p>

  <p class="e-bookverse6bza"><span class="e-bookosobyChar">KATEŘINA:</span> Pryč! Klid se, licoměrný otroku,</p>

  <p class="e-bookdejapoznamky">(bije ho)</p>

  <p class="e-bookversebezpredsazeni6bza">jenž pouze názvy pokrmů mne sytíš!<br class="calibre10" />
  Strast na tebe i celou rotu tvou,<br class="calibre10" />
  jež z mého mučení si tropí smích.<br class="calibre10" />
  Jdi!&nbsp;–&nbsp;Pryč mi z očí! Pryč, ti povídám.</p>

  <p class="e-bookdejapoznamky">(Vystoupí PETRUCHIO s mísou a HORTENSIO.)</p>

  <p class="e-bookverse6bza"><span class="e-bookosobyChar">PETRUCHIO:</span> Jak daří se mé zlaté Katušce?<br class="calibre10" />
  Aj, cukroušku, tak celá sklíčená!</p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Jak má se, vzácná paní?</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Mrazivě!</span></p>

  <p class="e-bookverse6bza"><span class="e-bookosobyChar">PETRUCHIO:</span> Aj, vzchop se&nbsp;–&nbsp;pohleď na mne vesele.<br class="calibre10" />
  Zde, milá, vidíš, jak jsem starostliv;<br class="calibre10" />
  sám jídlo uchystav, je přináším.</p>

  <p class="e-bookverse6bza"><span class="e-booktirazacitacetextkurzivaChar">(Postaví mísu na stůl.)</span></p>

  <p class="e-bookversebezpredsazeni6bza">Ta pozornost přec díku zaslouží.&nbsp;–<br class="calibre10" />
  Jak?&nbsp;–&nbsp;Ani slova?&nbsp;–&nbsp;Tedy nechceš to?<br class="calibre10" />
  Mé namáhání bylo zbytečné.<br class="calibre10" />
  Odneste mísu.</p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Prosím, nech ji stát.</span></p>

  <p class="e-bookverse6bza"><span class="e-bookosobyChar">PETRUCHIO:</span> Nejmenší služba díkem platí se;<br class="calibre10" />
  takž také má, než krmě dotkneš se.</p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Ó, děkuji vám, pane.</span></p>

  <p class="e-bookverse6bza"><span class="e-bookosobyChar">HORTENSIO:</span> Fi, fi, Petruchio! Toť nehezké!<br class="calibre10" />
  Sem pojďte, paní, přisednem si k vám.</p>

  <p class="e-bookverse6bza"><span class="e-bookosobyChar">PETRUCHIO</span> <span class="e-booktirazacitacetextkurzivaChar">(stranou k Hortensiovi)</span><span class="e-bookosobyChar">:</span></p>

  <p class="e-bookversebezpredsazeni6bza">Hortensio, sněz vše&nbsp;–&nbsp;máš-li mne rád.</p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Ke Kateřině.)</span></p>

  <p class="e-bookversebezpredsazeni6bza">Ať ke zdraví ti slouží, srdečko!<br class="calibre10" />
  Jez rychle, Katuško.&nbsp;–&nbsp;A nyní, drahá,<br class="calibre10" />
  zas k tvému otci domů pojedem<br class="calibre10" />
  a tam se ukážem, jak náleží.<br class="calibre10" />
  Hedvábné kabátce a čepečky<br class="calibre10" />
  a zlaté prsteny a límečky<br class="calibre10" />
  a rukávce a krejzle budeš mít<br class="calibre10" />
  a šerpy, vějíře, vše samý třpyt,<br class="calibre10" />
  a jantarové náramky a tretky<br class="calibre10" />
  a korále a veškeré ty cetky.&nbsp;–<br class="calibre10" />
  Jak&nbsp;–&nbsp;dojedlas?&nbsp;–&nbsp;Už krejčí čeká, dítě,<br class="calibre10" />
  a šustícími rouchy ozdobí tě.</p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Vystoupí KREJČÍ.)</span></p>

  <p class="e-bookversebezpredsazeni6bza">Pojď, krejčíři, a ukaž nám ty krásy.</p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Vystoupí OZDOBNÍK.)</span></p>

  <p class="e-bookversebezpredsazeni6bza">Co libo, pane?</p>

  <p class="e-bookverse6bza"><span class="e-bookosobyChar">OZDOBNÍK:</span> <span class="e-bookprimarecChar">Zde čepec, jejž jste ráčil objednat.</span></p>

  <p class="e-bookverse6bza"><span class="e-bookosobyChar">PETRUCHIO:</span> Jakže?&nbsp;–&nbsp;Tos na talíři zformoval,<br class="calibre10" />
  toť sametová mísa! Fi, ó fi!<br class="calibre10" />
  tak sprosté, ohyzdné!&nbsp;–&nbsp;To skořápka,<br class="calibre10" />
  hlemýždí domek, ořechová slupka,<br class="calibre10" />
  to cetka, tretka, dětská karkulka,<br class="calibre10" />
  pryč s tím a přines něco většího!</p>

  <p class="e-bookverse6bza"><span class="e-bookosobyChar">KATEŘINA:</span> Já nechci větší;&nbsp;–&nbsp;tak se nosí teď<br class="calibre10" />
  a každá lepší dáma chodí tak.</p>

  <p class="e-bookverse6bza"><span class="e-bookosobyChar">PETRUCHIO:</span> Až budeš lepší, dostaneš ho též,<br class="calibre10" />
  dřív ale ne.</p>

  <p class="e-bookverse6bza"><span class="e-bookosobyChar">HORTENSIO</span> <span class="e-booktirazacitacetextkurzivaChar">(stranou)</span><span class="e-bookosobyChar">:</span> <span class="e-bookprimarecChar">To nebude tak hned.</span></p>

  <p class="e-bookverse6bza"><span class="e-bookosobyChar">KATEŘINA:</span> Já myslím, pane, přec že mluvit smím,<br class="calibre10" />
  a mluvit chci, neb nejsem nemluvně!<br class="calibre10" />
  Už lepší lidé, pane, vyslechli,<br class="calibre10" />
  co chtěla jsem, a nelze-li to vám,<br class="calibre10" />
  je nejlíp, když si uši zacpete.<br class="calibre10" />
  Hněv mého srdce musí na jazyk,<br class="calibre10" />
  sic ukrývajíc jej, mi srdce pukne;<br class="calibre10" />
  aby nepuklo, teď chci a chci<br class="calibre10" />
  si do krajnosti slovy ulevit!</p>

  <p class="e-bookverse6bza"><span class="e-bookosobyChar">PETRUCHIO:</span> Žeť pravdu máš, to čepec chatrný,<br class="calibre10" />
  příklopka na dort, koláč hedvábný,<br class="calibre10" />
  paštika, hračka; ano, mám tě rád<br class="calibre10" />
  již proto, že se tobě nelíbí.</p>

  <p class="e-bookverse6bza"><span class="e-bookosobyChar">KATEŘINA:</span> Rád nerad&nbsp;–&nbsp;mně se líbí čepec ten<br class="calibre10" />
  a chci jej mít, neb vůbec žádný k šatům.</p>

  <p class="e-bookdejapoznamky">(Odejde ozdobník.)</p>

  <p class="e-bookverse6bza"><span class="e-bookosobyChar">PETRUCHIO:</span> Ach, ano, šaty!&nbsp;–&nbsp;Ukaž, krejčíku.&nbsp;–<br class="calibre10" />
  Ó nebesa,&nbsp;–&nbsp;toť pravá maškara!<br class="calibre10" />
  Co je to?&nbsp;–&nbsp;Rukáv?&nbsp;–&nbsp;Malé dělo spíš<br class="calibre10" />
  a prokrájené jako bábovka.<br class="calibre10" />
  Zde pich a střih a pruh a kruh a řez<br class="calibre10" />
  jak v uhelníku v krámu bradýře.<br class="calibre10" />
  Jak, u všech ďáblů, krejčíku, to zveš?</p>

  <p class="e-bookverse6bza"><span class="e-bookosobyChar">HORTENSIO</span> <span class="e-booktirazacitacetextkurzivaChar">(stranou)</span><span class="e-bookosobyChar">:</span> <span class="e-bookprimarecChar">Už vidím, nedostane čepec ani šaty.</span></p>

  <p class="e-bookverse6bza"><span class="e-bookosobyChar">KREJČÍ:</span> Sám poručil jste, by se ušilo<br class="calibre10" />
  vše pěkně, řádně, podle dnešní módy.</p>

  <p class="e-bookverse6bza"><span class="e-bookosobyChar">PETRUCHIO:</span> To tak;&nbsp;–&nbsp;leč pamatuj se&nbsp;–&nbsp;neřek jsem,<br class="calibre10" />
  bys podle dnešní módy zkazil to!<br class="calibre10" />
  Teď hopky domů, co ti nohy stačí,<br class="calibre10" />
  a ode mne už nedostaneš steh;<br class="calibre10" />
  to zde si vezmi, dělej s tím, co chceš.</p>

  <p class="e-bookdejapoznamky">(Shodí šaty na zem.)</p>

  <p class="e-bookverse6bza"><span class="e-bookosobyChar">KATEŘINA:</span> Já nikdy hezčích neviděla šatů,<br class="calibre10" />
  tak vkusných, čistých, lépe střižených.<br class="calibre10" />
  Či chcete ze mne loutku udělat?</p>

  <p class="e-bookverse6bza"><span class="e-bookosobyChar">PETRUCHIO:</span> Že<span class="e-bookprimarecChar">ť chce on z tebe loutku udělat.</span></p>

  <p class="e-bookverse6bza"><span class="e-bookosobyChar">KREJČÍ:</span> Ne, ona, milostpane, povídá,<br class="calibre10" />
  že vy z ní chcete loutku udělat.</p>

  <p class="e-bookverse6bza"><span class="e-bookosobyChar">PETRUCHIO:</span> Ó podlá drzosti!&nbsp;–&nbsp;Ty, nitko, lžeš!<br class="calibre10" />
  Ty náprstku,<br class="calibre10" />
  ty lokte, půllokte, ty čtvrtečko,<br class="calibre10" />
  ty blecho, hnido, zimní cvrčku, ty!<br class="calibre10" />
  V svém vlastním domě klubkem urážen?<br class="calibre10" />
  Pryč, onuce,&nbsp;–&nbsp;ty zbytku, odstřižku,<br class="calibre10" />
  sic vlastním loktem tvým tě přeměřím,<br class="calibre10" />
  že do smrti svých žvastů vzpomeneš!&nbsp;–<br class="calibre10" />
  Já povídám, že zohavils ten šat!</p>

  <p class="e-bookverse6bza"><span class="e-bookosobyChar">KREJČÍ:</span> Jste na omylu, Vaše Milosti,<br class="calibre10" />
  můj mistr navlas šaty udělal,<br class="calibre10" />
  jak poručeno. Grumio dal rozkaz.</p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Já nedal rozkaz, já jen látku dal.</span></p>

  <p class="e-bookverse6bza"><span class="e-bookosobyChar">KREJČÍ:</span> <span class="e-bookprimarecChar">A jak jste chtěl, by udělány byly?</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Jehlou a nití, milý panáčku.</span></p>

  <p class="e-bookverse6bza"><span class="e-bookosobyChar">KREJČÍ:</span> <span class="e-bookprimarecChar">A nechtěl jste, aby se vystřihly?</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Tys leckomus už střih.</span></p>

  <p class="e-bookverse6bza"><span class="e-bookosobyChar">KREJČÍ:</span> <span class="e-bookprimarecChar">A to si také myslím!</span></p>

  <p class="e-bookprimarec"><span class="e-bookosobyChar">GRUMIO:</span> Mne však se vystříhej! Tys leckohos už nabral, mne nenabereš. Já se nedám střihnout ani nabrat, to ti povídám. Já řekl tvému pánu, aby šaty vystřihnul, ale neřekl jsem, aby je rozstřihal na hadry; ergo lžeš!</p>

  <p class="e-bookverse6bza"><span class="e-bookosobyChar">KREJČÍ:</span> <span class="e-bookprimarecChar">Nuže, tady je objednávka napsána, ta mi to dosvědčí.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Přečti to.</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Vecpu mu ten lístek do hrdla, když řekne, že já to řekl.</span></p>

  <p class="e-bookverse6bza"><span class="e-bookosobyChar">KREJČÍ</span> <span class="e-booktirazacitacetextkurzivaChar">(čte)</span><span class="e-bookosobyChar">:</span> <span class="e-booktirazacitacetextkurzivaChar">Imprimis, šaty s volným životem.</span></p>

  <p class="e-bookprimarec"><span class="e-bookosobyChar">GRUMIO:</span> Pane, jestli jsem kdy řekl „šaty s volným životem“, tedy mne zašijte do sukní těch šatů a utlucte mne do smrti předenem hnědých nití. Já řekl: šaty!</p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Dále.</span></p>

  <p class="e-bookverse6bza"><span class="e-bookosobyChar">KREJČÍ:</span> <span class="e-booktirazacitacetextkurzivaChar">S malým okrouhlým límcem</span>.</p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">K límci se přiznávám.</span></p>

  <p class="e-bookverse6bza"><span class="e-bookosobyChar">KREJČÍ:</span> <span class="e-booktirazacitacetextkurzivaChar">Rukáv nabíraný.</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Přiznám se k dvěma rukávům.</span></p>

  <p class="e-bookverse6bza"><span class="e-bookosobyChar">KREJČÍ:</span> <span class="e-booktirazacitacetextkurzivaChar">A ty rukávy náležitě prostřihány.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">V tom je to darebáctví.</span></p>

  <p class="e-bookprimarec"><span class="e-bookosobyChar">GRUMIO:</span> Pane, ten lístek lže! Ten lístek lže! Já poručil, aby se rukávy nastřihly a opět sešily. A to dokážu na tobě, třeba bys měl malíček ozbrojený náprstkem!</p>

  <p class="e-bookprimarec"><span class="e-bookosobyChar">KREJČÍ:</span> Je to pravda, jak povídám. A kdybych tě měl tak někde, kde bych si přál, však bych tě naučil.</p>

  <p class="e-bookprimarec"><span class="e-bookosobyChar">GRUMIO:</span> Jsem ti k službám&nbsp;–&nbsp;hned. Tas účet svůj a dej mi loket a&nbsp;nešetři mne.</p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Chraň Bože, Grumio! To by on byl v nevýhodě.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Nu, zkrátka, pane, šaty nejsou pro mne.</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Pravda, pane, jsou pro naši paní.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Jdi, zvedni si je zas pro svého pána.</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Vari, lotře, život-li ti milý.&nbsp;–&nbsp;Šaty mé paní zvedat pro tvého pána!</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Jakže, brachu, co myslíš tím?</span></p>

  <p class="e-bookprimarec"><span class="e-bookosobyChar">GRUMIO:</span> Ó pane, smysl je hlubší, než tušíte. Zvednout šaty naší paní pro jeho pána! Ó fi, fi, fi!</p>

  <p class="e-bookverse6bza"><span class="e-bookosobyChar">PETRUCHIO</span> <span class="e-booktirazacitacetextkurzivaChar">(stranou)</span><span class="e-bookosobyChar">:</span> Hortensio, rci, že to zaplatíš.</p>

  <p class="e-bookverse6bza"><span class="e-booktirazacitacetextkurzivaChar">(Ke krejčímu.)</span></p>

  <p class="e-bookversebezpredsazeni6bza">Jdi, odnes šaty, ani slova víc.</p>

  <p class="e-bookverse6bza"><span class="e-bookosobyChar">HORTENSIO:</span> Já, krejčíři, to zítra vyrovnám;<br class="calibre10" />
  a k srdci nebeř si tu prchlou řeč;<br class="calibre10" />
  už jdi a pozdravuj mi svého mistra.</p>

  <p class="e-bookdejapoznamky">(Odejde krejčí.)</p>

  <p class="e-bookverse6bza"><span class="e-bookosobyChar">PETRUCHIO:</span> Teď pojď, Katuško, pojedeme k&nbsp;otci<br class="calibre10" />
  v tom počestném, ač prostém obleku.<br class="calibre10" />
  Náš měšec hrdý buď, náš oděv chud,<br class="calibre10" />
  neb duch jen činí tělo bohatým,<br class="calibre10" />
  a jako slunce mrakem nejtmavším,<br class="calibre10" />
  tak prostým šatem září poctivost.<br class="calibre10" />
  Zdaž sojka vzácnější je skřivana,<br class="calibre10" />
  protože peří nádhernější má?<br class="calibre10" />
  Neb zmije proto lepší úhoře,<br class="calibre10" />
  že pestrou koží oku lahodí?<br class="calibre10" />
  Ne, dobrá Katuško, ty horší nejsi<br class="calibre10" />
  pro tento skromný šat a úpravu.<br class="calibre10" />
  A stydíš-li se, jen to na mne sveď.<br class="calibre10" />
  A proto hlavu vzhůru! Jedem hned<br class="calibre10" />
  a v domě tvého otce hodovat<br class="calibre10" />
  a veselit se budem dosyta.<br class="calibre10" />
  Jdi, svolej lidi mé a pojedem<br class="calibre10" />
  a vyveďte mi koně z parku ven,<br class="calibre10" />
  my půjdem pěšky, sednem teprv tam.<br class="calibre10" />
  Nu tak&nbsp;–&nbsp;jde nyní asi na sedmou,<br class="calibre10" />
  a dorazíme ještě k&nbsp;obědu.</p>

  <p class="e-bookverse6bza"><span class="e-bookosobyChar">KATEŘINA:</span> Jsem smělá tak vám říci, že jsou dvě<br class="calibre10" />
  a sotva k večeři tam budete.</p>

  <p class="e-bookverse6bza"><span class="e-bookosobyChar">PETRUCHIO:</span> A sedm bude, nežli na kůň sednu.<br class="calibre10" />
  Hleď, ať si mluvím, dělám cokoliv,<br class="calibre10" />
  neb hodlám učinit, jen odmlouváš.<br class="calibre10" />
  Teď, pánové, nás nechte samotny.<br class="calibre10" />
  Dnes nepojedu&nbsp;–&nbsp;a než odjedu,<br class="calibre10" />
  být musí tolik hodin, kolik chci.</p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Velmocný pán už slunci poroučí.</span></p>

  <p class="e-bookverse6bza"><span class="e-booktirazacitacetextkurzivaChar">(Odejdou.)</span></p>
</body>
</html>
