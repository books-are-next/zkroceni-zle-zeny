<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 10 (filtered)" name="Generator" />

  <title>Zkrocení zlé ženy</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p class="e-booknadpis2" id="calibre_pb_16"><a class="calibre8" id="_Toc355869056"></a><a class="calibre8" id="_Toc355616755">Scéna druhá</a></p>

  <p class="e-bookdejapoznamky">Padova.&nbsp;–&nbsp;V domě Lucentiově.</p>

  <p class="e-bookdejapoznamky">(Hostina.&nbsp;–&nbsp;Vystoupí BAPTISTA, GREMIO, ŠKOLOMET, LUCENTIO, BIANKA, PETRUCHIO, HORTENSIO, VDOVA, TRANIO, BIONDELLO, GRUMIO a jiní SLOUŽÍCÍ.)</p>

  <p class="e-bookverse6bza"><span class="e-bookosobyChar">LUCENTIO:</span> Ač trvalo to dlouho, konečně<br class="calibre10" />
  jde svornou notou rozladěná hra<br class="calibre10" />
  a pokdy jest, když války skončen ryk,<br class="calibre10" />
  přestálých nebezpečí vzpomínat.<br class="calibre10" />
  Má sličná Bianko, mého otce zdrav<br class="calibre10" />
  a tvého též tak vlídně vítám já.<br class="calibre10" />
  Bratře Petruchio&nbsp;–&nbsp;a Kateřino,<br class="calibre10" />
  má sestro, s vdovou svou Hortensio,<br class="calibre10" />
  co nejlepšího, beřte.&nbsp;–&nbsp;Vítejte!<br class="calibre10" />
  Má hostina má jenom dovršit<br class="calibre10" />
  nám velkou naši slavnost.&nbsp;–&nbsp;Sedněte,<br class="calibre10" />
  neb hovořiti chcem i hodovat.</p>

  <p class="e-bookdejapoznamky">(Zasednou za stůl.)</p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Nic nežli sedět, sedět, jíst a jíst.</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Jste milým v Padově, Petruchio.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Co skýtá Padova, vše milé jest.</span></p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">V nás obou prospěch kéž jsi pravdu řek!</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Hortensio si vdovu vzal a&nbsp;–&nbsp;strach.</span></p>

  <p class="e-bookverse6bza"><span class="e-bookosobyChar">VDOVA:</span> <span class="e-bookprimarecChar">Strach u mne nikdy nebyl domovem.</span></p>

  <p class="e-bookverse6bza"><span class="e-bookosobyChar">PETRUCHIO:</span> Jste chápavá, však nechápete mne;<br class="calibre10" />
  já mnil, Hortensio že strach má z vás.</p>

  <p class="e-bookverse6bza"><span class="e-bookosobyChar">VDOVA:</span> <span class="e-bookprimarecChar">Kdo závrať má, ten mní, že svět se točí.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Ta dobře otočila.</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Jak, vzácná paní, jste to myslila?</span></p>

  <p class="e-bookverse6bza"><span class="e-bookosobyChar">VDOVA:</span> <span class="e-bookprimarecChar">Já splácím jenom, on jak pojal mne.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Já pojal vás?&nbsp;–&nbsp;Jen slyš, Hortensio!</span></p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Má vdova myslí, řeč jak pojal jste.</span></p>

  <p class="e-bookverse6bza"><span class="e-bookosobyChar">PETRUCHIO:</span> To dobrý obrat.&nbsp;–<br class="calibre10" />
  Dej hubičku mu za to, vdovičko.</p>

  <p class="e-bookverse6bza"><span class="e-bookosobyChar">KATEŘINA:</span> Kdo závrať má, s tím že se točí svět&nbsp;–<br class="calibre10" />
  Co, prosím, paní, tím jste myslila?</p>

  <p class="e-bookverse6bza"><span class="e-bookosobyChar">VDOVA:</span> Váš manžel, navštíven jsa ženou zlou,<br class="calibre10" />
  strast mého muže měří štěstím svým.<br class="calibre10" />
  Teď pro váš vtip to není vysoké.</p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">To věru nízký vtip.</span></p>

  <p class="e-bookverse6bza"><span class="e-bookosobyChar">VDOVA:</span> <span class="e-bookprimarecChar">A platí vám.</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Jsem věru nízká, vás-li ještě ctím.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Do ní, Katuško!</span></p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Do ní, vdovo!</span></p>

  <p class="e-bookverse6bza"><span class="e-bookosobyChar">PETRUCHIO:</span> Sto hřiven vsadím hned,<br class="calibre10" />
  že moje Katuše ji porazí!</p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">To má je věc!</span></p>

  <p class="e-bookverse6bza"><span class="e-bookosobyChar">PETRUCHIO:</span> To chrabrá řeč!&nbsp;–&nbsp;Zde, hochu, na zdraví!</p>

  <p class="e-bookdejapoznamky">(Připíjí Hortensiovi.)</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Co říká Gremio, jak srší vtipem?</span></p>

  <p class="e-bookverse6bza"><span class="e-bookosobyChar">GREMIO:</span> <span class="e-bookprimarecChar">Nu, dávají druh druhu parohy.</span></p>

  <p class="e-bookverse6bza"><span class="e-bookosobyChar">BIANKA:</span> Že dávají?&nbsp;–&nbsp;Zlý vtipkář snad by řek,<br class="calibre10" />
  že někomu hned samy narostly.</p>

  <p class="e-bookverse6bza"><span class="e-bookosobyChar">VINCENTIO:</span> <span class="e-bookprimarecChar">Aj, slečna nevěsta se vzbudila?</span></p>

  <p class="e-bookverse6bza"><span class="e-bookosobyChar">BIANKA:</span> <span class="e-bookprimarecChar">Ne leknutím, a proto usne zas.</span></p>

  <p class="e-bookverse6bza"><span class="e-bookosobyChar">PETRUCHIO:</span> To nesmíte.&nbsp;–&nbsp;Když jednou jste už v tom,<br class="calibre10" />
  snad perný žert neb dva vás nesplaší.</p>

  <p class="e-bookverse6bza"><span class="e-bookosobyChar">BIANKA:</span> Cožpak jsem pták?&nbsp;–&nbsp;V keř jiný uletím<br class="calibre10" />
  a potom za mnou! Napněte svůj luk,<br class="calibre10" />
  jste všichni vítáni.</p>

  <p class="e-bookdejapoznamky">(Odejdou Bianka, Kateřina a vdova.)</p>

  <p class="e-bookverse6bza"><span class="e-bookosobyChar">PETRUCHIO:</span> Ta tam!&nbsp;–&nbsp;Hle, Tranio, po ptáčku tom<br class="calibre10" />
  jste mířil&nbsp;–&nbsp;třeba jste ho netrefil.<br class="calibre10" />
  A proto všem zde piju na zdraví,<br class="calibre10" />
  kdo střelili, a třeba chybili!</p>

  <p class="e-bookverse6bza"><span class="e-bookosobyChar">TRANIO:</span> Lucentio mne za chrta měl, pane,<br class="calibre10" />
  jenž honí sám a kořist nese lovci.</p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">To dobrý obrat, jenom trochu psí.</span></p>

  <p class="e-bookverse6bza"><span class="e-bookosobyChar">TRANIO:</span> Je dobře, vy že honil jste si sám,<br class="calibre10" />
  laň vaše, myslím si, vás prožene.</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Oho, Petruchio! Teď trefil on.</span></p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">Dík, milý Tranio, za řízný vtip.</span></p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Teď přiznej se mi, neťal do živého?</span></p>

  <p class="e-bookverse6bza"><span class="e-bookosobyChar">PETRUCHIO:</span> To nezapírám, že mne trochu škráb,<br class="calibre10" />
  leč jak ten vtipu hrot se odrazil,<br class="calibre10" />
  já proti jedné deset vsadím hned,<br class="calibre10" />
  vás oba dva že pošramotil víc.</p>

  <p class="e-bookverse6bza"><span class="e-bookosobyChar">BAPTISTA:</span> Teď opravdu, synu Petruchio,<br class="calibre10" />
  já myslím přec, že máš tu nejhorší.</p>

  <p class="e-bookverse6bza"><span class="e-bookosobyChar">PETRUCHIO:</span> A já zas ne! A, bych to dokázal,<br class="calibre10" />
  ať každý pro svou ženu pošle teď<br class="calibre10" />
  a ten, čí žena nejposlušnější<br class="calibre10" />
  a komu přijde sem na první vzkaz,<br class="calibre10" />
  ať sázku vyhrá, kterou navrhnu.</p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Dobrá! Co vsadíme?</span></p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">Já dvacet korun!</span></p>

  <p class="e-bookverse6bza"><span class="e-bookosobyChar">PETRUCHIO:</span> Ó, dvacet korun!<br class="calibre10" />
  To vsadím na sokola, svého psa,<br class="calibre10" />
  však na svou ženu dvacetkráte víc.</p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">Tož sto.</span></p>

  <p class="e-bookprimarec"><span class="e-bookosobyChar">HORTENSIO:</span> Je dobře.</p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Sázka přijata.</span></p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Kdo začne?</span></p>

  <p class="e-bookverse6bza"><span class="e-bookosobyChar">LUCENTIO:</span> Já.&nbsp;–&nbsp;Biondello, jdi mi hned<br class="calibre10" />
  a vyřiď paní své, by přišla ke mně.</p>

  <p class="e-bookverse6bza"><span class="e-bookosobyChar">BIONDELLO:</span> <span class="e-bookprimarecChar">Už jdu.</span></p>

  <p class="e-bookverse6bza"><span class="e-booktirazacitacetextkurzivaChar">(Odejde Biondello.)</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Že Bianka přijde.&nbsp;–&nbsp;Na polovic, synu.</span></p>

  <p class="e-bookverse6bza"><span class="e-bookosobyChar">LUCENTIO:</span> Nic na polovic. Držím sázku sám.</p>

  <p class="e-bookdejapoznamky">(Vrátí se Biondello.)</p>

  <p class="e-bookversebezpredsazeni6bza">Nu, jak?&nbsp;–&nbsp;S čím jdeš?</p>

  <p class="e-bookverse6bza"><span class="e-bookosobyChar">BIONDELLO:</span> Má paní vzkazuje,<br class="calibre10" />
  že nemá kdy a přijít nemůže.</p>

  <p class="e-bookverse6bza"><span class="e-bookosobyChar">PETRUCHIO:</span> Ah&nbsp;–&nbsp;nemá kdy&nbsp;–&nbsp;a přijít nemůže!<br class="calibre10" />
  To odpověď?</p>

  <p class="e-bookverse6bza"><span class="e-bookosobyChar">GREMIO:</span> Ba jest&nbsp;–&nbsp;a velmi vlídná.<br class="calibre10" />
  A vy se jenom k Bohu modlete,<br class="calibre10" />
  ať vaše žena hůř vám nevzkáže.</p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Já doufám&nbsp;–&nbsp;lépe.</span></p>

  <p class="e-bookverse6bza"><span class="e-bookosobyChar">HORTENSIO:</span> Biondello, jdi a popros ženu mou,<br class="calibre10" />
  by ke mně přišla hned.</p>

  <p class="e-bookdejapoznamky">(Odejde Biondello.)</p>

  <p class="e-bookverse6bza"><span class="e-bookosobyChar">PETRUCHIO:</span> Ó&nbsp;–&nbsp;popros ji!&nbsp;–<br class="calibre10" />
  To arciť nepřijíti nemůže!</p>

  <p class="e-bookverse6bza"><span class="e-bookosobyChar">HORTENSIO:</span> A já mám, pane, strach, že tvoje choť,<br class="calibre10" />
  kdybys hezky prosil, nepřijde.</p>

  <p class="e-bookdejapoznamky">(Vrátí se BIONDELLO.)</p>

  <p class="e-bookversebezpredsazeni6bza">Nu&nbsp;–&nbsp;kde je moje žena?</p>

  <p class="e-bookverse6bza"><span class="e-bookosobyChar">BIONDELLO:</span> To jistě prý si chcete ztropit žert.<br class="calibre10" />
  A ona nechce.&nbsp;–&nbsp;Máte přijít sám.</p>

  <p class="e-bookverse6bza"><span class="e-bookosobyChar">PETRUCHIO:</span> To hůř a hůře.&nbsp;–&nbsp;Ona nechce přijít!<br class="calibre10" />
  Toť ošemetné, bídné, k nesnesení!<br class="calibre10" />
  Jdi, Grumio,&nbsp;–&nbsp;a vyřiď paní své,<br class="calibre10" />
  že poroučím, by ke mně přišla sem.</p>

  <p class="e-bookdejapoznamky">(Odejde Grumio.)</p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Znám odpověď.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Ta jest?</span></p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Že nepřijde.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Tím horší osud můj&nbsp;–&nbsp;a konec pak.</span></p>

  <p class="e-bookdejapoznamky">(Vystoupí KATEŘINA.)</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Rodičko boží, hle, toť Kateřina!</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Co libo, pane, že jste poslal pro mne?</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Kde sestra tvá a choť Hortensiova?</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Baví se spolu vedle u krbu.</span></p>

  <p class="e-bookverse6bza"><span class="e-bookosobyChar">PETRUCHIO:</span> Jdi, přived je, a nechce-li se jim,<br class="calibre10" />
  jich manželům je bičem dopráskej.<br class="calibre10" />
  Už pravím, jdi a přived je sem hned.</p>

  <p class="e-bookdejapoznamky">(Odejde Kateřina.)</p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">Hle, zázrak&nbsp;–&nbsp;je-li v světě zázraků!</span></p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">A jest!&nbsp;–&nbsp;Já žasnu, co to znamená.</span></p>

  <p class="e-bookverse6bza"><span class="e-bookosobyChar">PETRUCHIO:</span> Mír znamená to, lásku, tichý život,<br class="calibre10" />
  ctihodný řád a pravou nadvládu<br class="calibre10" />
  a zkrátka vše, co něhou zvem a štěstím.</p>

  <p class="e-bookverse6bza"><span class="e-bookosobyChar">BAPTISTA:</span> Teď blaze žij, milý Petruchio,<br class="calibre10" />
  tys vyhrál sázku, oni prohráli.<br class="calibre10" />
  A já ti přidám dvacet tisíc korun<br class="calibre10" />
  co nové věno nové dceři své,<br class="calibre10" />
  neb změněna jest jako nikdy dřív.</p>

  <p class="e-bookverse6bza"><span class="e-bookosobyChar">PETRUCHIO:</span> Nuž, lépe ještě sázku vyhrát chci<br class="calibre10" />
  a ukázati její poslušnost<br class="calibre10" />
  a nově zbudovanou ctnost a mrav.</p>

  <p class="e-bookdejapoznamky">(Vrátí se KATEŘINA s BIANKOU a VDOVOU.)</p>

  <p class="e-bookversebezpredsazeni6bza">Zde přichází a vede vaše ženy<br class="calibre10" />
  jak zajatce své pevné ženské víry.&nbsp;–<br class="calibre10" />
  Ten čepec, Katuško, ti nesluší,<br class="calibre10" />
  pryč s karkulkou a hoď to pod nohy.</p>

  <p class="e-bookdejapoznamky">(Kateřina sejme čepec a odhodí jej.)</p>

  <p class="e-bookverse6bza"><span class="e-bookosobyChar">VDOVA:</span> Ó Bože, jen mne žalu ušetři,<br class="calibre10" />
  než k hloupým tak to koncům přivedu!</p>

  <p class="e-bookverse6bza"><span class="e-bookosobyChar">BIANKA:</span> <span class="e-bookprimarecChar">Ta zpozdilost že zve se poslušností?&nbsp;–</span></p>

  <p class="e-bookverse6bza"><span class="e-bookosobyChar">LUCENTIO:</span> Tak zpozdile kéž poslouchalas též!<br class="calibre10" />
  Tvé poslušnosti moudrost, krásná Bianko,<br class="calibre10" />
  sto korun stála mne, dnes po večeři.</p>

  <p class="e-bookverse6bza"><span class="e-bookosobyChar">BIANKA:</span> Tím větší byla vaše zpozdilost,<br class="calibre10" />
  že na mé poslušenství sázel jste.</p>

  <p class="e-bookverse6bza"><span class="e-bookosobyChar">PETRUCHIO:</span> Teď, Kateřino, tobě ukládám,<br class="calibre10" />
  bys řekla těmto ženám svéhlavým,<br class="calibre10" />
  čím povinny jsou mužům svým a pánům.</p>

  <p class="e-bookverse6bza"><span class="e-bookosobyChar">VDOVA:</span> <span class="e-bookprimarecChar">Vy žertujete, nechcem kázání.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Čiň, jak jsem řek, a napřed začni s tou.</span></p>

  <p class="e-bookverse6bza"><span class="e-bookosobyChar">VDOVA:</span> <span class="e-bookprimarecChar">To neudělá.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">To udělá!&nbsp;–&nbsp;A napřed začni s tou.&nbsp;–</span></p>

  <p class="e-bookverse6bza"><span class="e-bookosobyChar">KATEŘINA:</span> Fi, fi!&nbsp;–&nbsp;To čelo mračné, nevlídné<br class="calibre10" />
  již vyjasni a zlostné nestřílej<br class="calibre10" />
  z těch očí pohledy, by zranily<br class="calibre10" />
  ti tvého pána, krále, vladaře!<br class="calibre10" />
  To hubí krásu tvou jak pažit mráz,<br class="calibre10" />
  tvou pověst ruší jako vichr květ<br class="calibre10" />
  a nikdy slušné to ni milostné.<br class="calibre10" />
  Jeť žena hněvná pohnutý jak zdroj<br class="calibre10" />
  nevzhledný, kalný, hustý, nekrásný<br class="calibre10" />
  a nikdo, aťsi žízniv sebevíc,<br class="calibre10" />
  z něj nesrkne ni tkne se krůpěje.<br class="calibre10" />
  Tvůj manžel je tvůj pán, tvůj život, hlídač,<br class="calibre10" />
  tvá hlava, mocnář tvůj; on o tebe<br class="calibre10" />
  i o tvůj chléb má péči&nbsp;–&nbsp;svěřuje<br class="calibre10" />
  své tělo klopotě i na moři<br class="calibre10" />
  i na zemi; on v bouřích probdí noc<br class="calibre10" />
  a v mrazu den, když doma ležíš ty<br class="calibre10" />
  v teple a v jistotě a bezpečna.<br class="calibre10" />
  Z tvých rukou jinou nechce bráti daň<br class="calibre10" />
  než lásku, vlídnou tvář a poslušnost,<br class="calibre10" />
  plat příliš malý za tak velký dluh!<br class="calibre10" />
  Co poddaný je dlužen knížeti,<br class="calibre10" />
  to žena svému choti dlužna jest;<br class="calibre10" />
  a zlá-li jest a vzpurná, kyselá<br class="calibre10" />
  a neposlušná vůle poctivé,<br class="calibre10" />
  čím jiným jest než buřič ohavný<br class="calibre10" />
  a zrádce na tom, kdo ji miluje?<br class="calibre10" />
  Mně stydno jest žen oněch zpozdilých,<br class="calibre10" />
  jež válčí tam, kde mají o mír klečet,<br class="calibre10" />
  neb vrch a vlády žezlo hledají,<br class="calibre10" />
  kde sloužit mají, mlčky milovat.<br class="calibre10" />
  Proč naše těla útlá, slabá jsou,<br class="calibre10" />
  neschopna práce, světa klopoty,<br class="calibre10" />
  než aby jemný vděk a srdce naše<br class="calibre10" />
  se shodovaly s naším zevnějškem?<br class="calibre10" />
  Ó, jdětež vzdorní, slabí červíci!<br class="calibre10" />
  Můj duch byl silný jako které z vás,<br class="calibre10" />
  mé srdce velké tak, um větší snad,<br class="calibre10" />
  bych slovo slovem, hněvem bila hněv,<br class="calibre10" />
  však vidím: oštěp náš je stéblo jen;<br class="calibre10" />
  tak slabé jsme; náš všecek vzdor se láme<br class="calibre10" />
  a nejmíň jsme, když nejvíce se zdáme.<br class="calibre10" />
  Nuž, nechme choutek, vzdor to ubohý!<br class="calibre10" />
  Spíš ruce klaďte muži pod nohy.<br class="calibre10" />
  Když můj choť velí&nbsp;–&nbsp;dokážu to nyní:<br class="calibre10" />
  zde ruka moje&nbsp;–&nbsp;ať jej šťastna činí!</p>

  <p class="e-bookverse6bza"><span class="e-bookosobyChar">PETRUCHIO:</span> To přec je žínka!<br class="calibre10" />
  Pojď, Katuško, a dej mi hubičku!</p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">Aj, vyhráls, brachu, máš ji v malíčku.</span></p>

  <p class="e-bookverse6bza"><span class="e-bookosobyChar">VINCENTIO:</span> <span class="e-bookprimarecChar">To hezké jest, když dítky jsou tak hodné.</span></p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">A nehezké, když ženu střeček bodne.</span></p>

  <p class="e-bookverse6bza"><span class="e-bookosobyChar">PETRUCHIO:</span> Vid, Katuško!&nbsp;–&nbsp;A nyní půjdem spat.<br class="calibre10" />
  Tři ženili se&nbsp;–&nbsp;dvěma dán už plat.<br class="calibre10" />
  Ač trefili jste vy, já vyhrál jsem;<br class="calibre10" />
  a že jsem vyhrál, dobrou noc vám všem!</p>

  <p class="e-bookdejapoznamky">(Odejdou Petruchio a Kateřina.)</p>

  <p class="e-bookverse6bza"><span class="e-bookosobyChar">HORTENSIO:</span> <span class="e-bookprimarecChar">Nu jdi si, jdi!&nbsp;–&nbsp;Byl tebou zkrocen drak!</span></p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">A zázrak, prosím&nbsp;–&nbsp;zůstane-li tak!</span></p>

  <p class="e-bookverse6bza"><span class="e-booktirazacitacetextkurzivaChar">(Odejdou.)</span></p>
</body>
</html>
