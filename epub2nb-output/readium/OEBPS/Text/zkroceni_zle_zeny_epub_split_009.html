<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 10 (filtered)" name="Generator" />

  <title>Zkrocení zlé ženy</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p class="e-booknadpis2" id="calibre_pb_9"><a class="calibre8" id="_Toc355869047"></a><a class="calibre8" id="_Toc355616746">Scéna druhá</a></p>

  <p class="e-bookdejapoznamky">Ulice.&nbsp;–&nbsp;Před domem Baptistovým.</p>

  <p class="e-bookdejapoznamky">(Vystoupí BAPTISTA, GREMIO, TRANIO, KATEŘINA, BIANKA, LUCENTIO a DRUŽINA.)</p>

  <p class="e-bookverse6bza"><span class="e-bookosobyChar">BAPTISTA</span> <span class="e-booktirazacitacetextkurzivaChar">(k Traniovi)</span><span class="e-bookosobyChar">:</span> Lucentio, bylť určen dnešní den<br class="calibre10" />
  ke svatbě dcery mé s&nbsp;Petruchiem<br class="calibre10" />
  a o svém zeti neslyšíme nic.<br class="calibre10" />
  Co řeknou lidé?&nbsp;–&nbsp;Jaký bude smích,<br class="calibre10" />
  že není ženicha, když čeká kněz,<br class="calibre10" />
  by manželskému sňatku požehnal?<br class="calibre10" />
  Co vy říkáte naší potupě?</p>

  <p class="e-bookverse6bza"><span class="e-bookosobyChar">KATEŘINA:</span> Jen moje potupa! Vždyť vidíte,<br class="calibre10" />
  jak nucena jsem svému srdci vzdor<br class="calibre10" />
  dát ruku ztřeštěnému hrubáku,<br class="calibre10" />
  jenž z vrtochu měl na námluvy spěch<br class="calibre10" />
  a ženit hodlá se, až bude kdy.<br class="calibre10" />
  Vždyť řekla jsem, že potrhlý to bloud,<br class="calibre10" />
  jenž ostré žerty skrývá v tupý mrav,<br class="calibre10" />
  aby mužem veselým byl zván,<br class="calibre10" />
  o tisíc žen se bude ucházet,<br class="calibre10" />
  den svatby určí, přátelí se, zve,<br class="calibre10" />
  ba na ohlášky dá&nbsp;–&nbsp;leč k&nbsp;oltáři<br class="calibre10" />
  jít nikdy nehodlá, kde přislíbil.<br class="calibre10" />
  Teď na ubohou Kateřinu svět<br class="calibre10" />
  si bude ukazovat: Pohleďte,<br class="calibre10" />
  toť žena zbrklého Petruchia,<br class="calibre10" />
  jen kdyby přijít chtěl a vzal si ji.</p>

  <p class="e-bookverse6bza"><span class="e-bookosobyChar">TRANIO:</span> Jen trpělivost, dobrá Kateřino;<br class="calibre10" />
  a Baptisto, vy též. Já ručím vám,<br class="calibre10" />
  Petruchio má dobrý úmysl,<br class="calibre10" />
  ať cokoliv mu brání v slovu stát.<br class="calibre10" />
  Ač drsný, vím, že rozvážlivý jest,<br class="calibre10" />
  ač veselý, je naskrz poctivý.</p>

  <p class="e-bookverse6bza"><span class="e-bookosobyChar">KATEŘINA:</span> A přec, kéž Kateřina nebyla<br class="calibre10" />
  jej nikdy spatřila!</p>

  <p class="e-bookdejapoznamky">(Odejde plačíc, následována Biankou a sloužícími.)</p>

  <p class="e-bookverse6bza"><span class="e-bookosobyChar">BAPTISTA:</span> Já nemohu tě, dcero, kárati,<br class="calibre10" />
  že pláčeš teď; neb taká urážka<br class="calibre10" />
  by světce trýznila&nbsp;–&nbsp;což teprve<br class="calibre10" />
  tak popudlivou dívku jako ty.</p>

  <p class="e-bookdejapoznamky">(Vystoupí BIONDELLO.)</p>

  <p class="e-bookprimarec"><span class="e-bookosobyChar">BIONDELLO:</span> Pane, pane! Novina, stará novina a taková novina, že jste ji nikdy neslyšel.</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Nová i stará, jak to může být?</span></p>

  <p class="e-bookprimarec"><span class="e-bookosobyChar">BIONDELLO:</span> Cožpak to není novina, když uslyšíte, že je Petruchio na cestě?</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Přijel?</span></p>

  <p class="e-bookverse6bza"><span class="e-bookosobyChar">BIONDELLO:</span> <span class="e-bookprimarecChar">Ach, pane, nikoliv!</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Co tedy?</span></p>

  <p class="e-bookverse6bza"><span class="e-bookosobyChar">BIONDELLO:</span> <span class="e-bookprimarecChar">Je na cestě.</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">A kdy bude zde?</span></p>

  <p class="e-bookverse6bza"><span class="e-bookosobyChar">BIONDELLO:</span> <span class="e-bookprimarecChar">Až bude stát, kde já, a uvidí vás tam.</span></p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">Ale mluv přec, jaké jsou tvé staré noviny?</span></p>

  <p class="e-bookprimarec"><span class="e-bookosobyChar">BIONDELLO:</span> Inu tak!&nbsp;–&nbsp;Petruchio sem přichází v novém klobouku a starém kabátu. Má sešlé kalhoty, už třikrát obrácené, boty, které už sloužily za lucerny, jedna s přazkami a druhá šněrovaná; starý zrezavělý meč, kdes vytažený z městské zbrojnice s polámaným jílcem, utrženým řemenem a&nbsp;uraženým hrotem.&nbsp;–&nbsp;Jeho stržený kůň má na sobě staré, od molů prožrané sedlo a střemeny každý z jiné vsi; kromě toho má ozhřivku a na páteři bezpochyby zmechovatí. Má žábu v&nbsp;hubě, je prašivý, plný nálevek; je zchromlý nákolenicemi a&nbsp;zchvácen žloutenkou; nadobro zničen závratí a utýrán škrkavkami; zlomen v&nbsp;kříži a s vysedlými lopatkami; na přední nohy napadá. Udidlo má na jednu stranu zkřivené; a&nbsp;náhlavek ze skopovice, jenž neustálým přitahováním, aby kůň neklopýtnul, několikráte už prask a byl svázán na uzle. Podpasek je šestkrát nastaven a podocasník udělán ze sametu od nějakého ženského sedla, s dvěma začátečními písmenami dámského jména vybitými z nýtků a tu a tam protkanými motouzem.&nbsp;–</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Kdo jede s ním?</span></p>

  <p class="e-bookprimarec"><span class="e-bookosobyChar">BIONDELLO:</span> Ó milostpane, jeho lokaj&nbsp;–&nbsp;navlas tak vystrojený jako jeho kůň. Na jedné noze tkanou punčochu a na druhé vlněnou holeň nataženou přes botu, lemovanou červenými a&nbsp;modrými stužkami; starý klobouk a za ním jako péro nějakou tisknutou milostnou písničku. Jářku obluda, učiněná obluda a nekřesťanský sloužící neb lokaj šlechticův.</p>

  <p class="e-bookverse6bza"><span class="e-bookosobyChar">TRANIO:</span> Nějaký vrtoch zas jej k tomu měl,<br class="calibre10" />
  ač chodí často jenom v prostém šatu.</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Jsem rád, že přichází, ať jakkoliv.</span></p>

  <p class="e-bookverse6bza"><span class="e-bookosobyChar">BIONDELLO:</span> <span class="e-bookprimarecChar">On ale nepřichází, pane.</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Což neřek jsi, že jde?</span></p>

  <p class="e-bookverse6bza"><span class="e-bookosobyChar">BIONDELLO:</span> <span class="e-bookprimarecChar">Kdo?&nbsp;–&nbsp;Petruchio že jde?</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Ano, že jde Petruchio.</span></p>

  <p class="e-bookprimarec"><span class="e-bookosobyChar">BIONDELLO:</span> Ne, pane, já povídám, že jde sem jeho kůň a jej má na hřbetě.</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">To přece jedno.</span></p>

  <p class="e-bookverse6bza"><span class="e-bookosobyChar">BIONDELLO:</span> Ne, při svátém Jemy,<br class="calibre10" />
  vsadím na to penny,<br class="calibre10" />
  kůň když jezdcem veden,<br class="calibre10" />
  že jsou víc než jeden,<br class="calibre10" />
  a přec houf jich není.</p>

  <p class="e-bookdejapoznamky">(Vystoupí PETRUCHIO a GRUMIO.)</p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Kde jsou ti šviháci a kdo je doma?</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Jste vítán, pane můj, a dobře jdete.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">A přec ne dobře.</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Nekulháte snad?</span></p>

  <p class="e-bookverse6bza"><span class="e-bookosobyChar">TRANIO:</span> Ó nikoli; on jenom ustrojen<br class="calibre10" />
  tak dobře není, jak by sobě přál.</p>

  <p class="e-bookverse6bza"><span class="e-bookosobyChar">PETRUCHIO:</span> I v lepších šatech vpadl bych sem tak.&nbsp;–<br class="calibre10" />
  Kde Katuška?&nbsp;–&nbsp;Kde je má nevěsta?<br class="calibre10" />
  Jak otci daří se?&nbsp;–&nbsp;Aj, panici,<br class="calibre10" />
  mně zdá se, že se nějak mračíte!<br class="calibre10" />
  Proč zevluje ta vzácná společnost,<br class="calibre10" />
  jak viděla by divné znamení,<br class="calibre10" />
  buď kometu neb zázrak nezvyklý?</p>

  <p class="e-bookverse6bza"><span class="e-bookosobyChar">BAPTISTA:</span> Je známo vám, že máte svatbu dnes.<br class="calibre10" />
  Dřív teskno bylo nám, že nejdete,<br class="calibre10" />
  teď teskno, že jste nepřipraven tak.<br class="calibre10" />
  Fi!&nbsp;–&nbsp;pryč s tím šatem, hanbí to váš stav<br class="calibre10" />
  a v oku trn jest naší slavnosti.</p>

  <p class="e-bookverse6bza"><span class="e-bookosobyChar">TRANIO:</span> A rcete, jaká důležitá věc<br class="calibre10" />
  vás od choti tak dlouho držela<br class="calibre10" />
  a sem vás vede nepodobna sobě?</p>

  <p class="e-bookverse6bza"><span class="e-bookosobyChar">PETRUCHIO:</span> To nudno vyprávět a příkro slyšet&nbsp;–<br class="calibre10" />
  Dost, že jsem tady, abych splnil slib,<br class="calibre10" />
  ač nucen tu a tam se odchýlit.<br class="calibre10" />
  Vše, až jen pokdy bude, omluvím<br class="calibre10" />
  a doufám, že to uspokojí vás.<br class="calibre10" />
  Leč&nbsp;–&nbsp;kde je Katuška?&nbsp;–&nbsp;Už dlouho meškám,<br class="calibre10" />
  je k poledni, čas do kostela jít.</p>

  <p class="e-bookverse6bza"><span class="e-bookosobyChar">TRANIO:</span> V tom šatu nechoďte k své nevěstě;<br class="calibre10" />
  v mém pokoji si vezměte šat můj.</p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Já?&nbsp;–&nbsp;Ne&nbsp;–&nbsp;to věřte&nbsp;–&nbsp;tak ji navštívím.</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Leč tak&nbsp;–&nbsp;přec myslím k sňatku nepůjdete?</span></p>

  <p class="e-bookverse6bza"><span class="e-bookosobyChar">PETRUCHIO:</span> Ví Bůh, že navlas tak;&nbsp;–&nbsp;a řeči dost;<br class="calibre10" />
  mne vezme za muže a ne můj šat.<br class="calibre10" />
  To kdybych spravit moh, co na mne strhá,<br class="calibre10" />
  jak změnit mohu nuzný oděv ten,<br class="calibre10" />
  jí dobře bylo by a lépe mně.<br class="calibre10" />
  Však hle, já blázen, mařím s vámi čas,<br class="calibre10" />
  co pozdravit bych měl svou nevěstu<br class="calibre10" />
  a zpečetit svůj nárok polibkem.</p>

  <p class="e-bookdejapoznamky">(Odejdou Petruchio, Grumio a Biondello.)</p>

  <p class="e-bookverse6bza"><span class="e-bookosobyChar">TRANIO:</span> Tím trhlým šatem něco zamýšlí<br class="calibre10" />
  a přemluvím jej, možno-li to bude,<br class="calibre10" />
  by k oltáři se jinak oblekl.</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Jdu se tam podívat, jak skončí to.</span></p>

  <p class="e-bookdejapoznamky">(Odejde Baptista, Gremio a sloužící.)</p>

  <p class="e-bookverse6bza"><span class="e-bookosobyChar">TRANIO:</span> Leč, pane, k její lásce nutno jest,<br class="calibre10" />
  by dobyli jsme přízně otcovy.<br class="calibre10" />
  A k tomu cíli, vzácný pane můj,<br class="calibre10" />
  jak už jsem řekl, musím zjednat muže<br class="calibre10" />
  –&nbsp;ať kohokoliv, na tom nesejde,<br class="calibre10" />
  neb k svému záměru ho vycvičím&nbsp;–<br class="calibre10" />
  jenž hráti bude nám Vincentia<br class="calibre10" />
  a v Padově zde vydá úpisy<br class="calibre10" />
  na větší ještě sumy, než jsem slíbil.<br class="calibre10" />
  Tak užijete v klidu naděje<br class="calibre10" />
  a dostanete Bianku s přivolením.</p>

  <p class="e-bookverse6bza"><span class="e-bookosobyChar">LUCENTIO:</span> Jen kdyby soudruh můj, ten učitel,<br class="calibre10" />
  tak nestřeh sličné Bianky každý krok.&nbsp;–<br class="calibre10" />
  Bylo by nejlíp dát se tajně oddat.<br class="calibre10" />
  A potom celý svět ať řekne: Ne!<br class="calibre10" />
  Mým bude, co je mé&nbsp;–&nbsp;a světu vzdor.</p>

  <p class="e-bookverse6bza"><span class="e-bookosobyChar">TRANIO:</span> To poznenáhla dobře promyslím<br class="calibre10" />
  a všech svých výhod pilně budem dbát.<br class="calibre10" />
  My přetrumfnem šedivce Grémia<br class="calibre10" />
  slídivého otce Minolu,<br class="calibre10" />
  Licia Šumaře, jenž láskou plane,<br class="calibre10" />
  a všechno jenom pro vás, milý pane!</p>

  <p class="e-bookverse6bza"><span class="e-booktirazacitacetextkurzivaChar">(Vrací se GREMIO.)</span></p>

  <p class="e-bookversebezpredsazeni6bza">Signore Gremio, už z kostela?</p>

  <p class="e-bookverse6bza"><span class="e-bookosobyChar">GREMIO:</span> <span class="e-bookprimarecChar">Tak rád, jak ze školy jsem chodíval.</span></p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">A manžel s chotí svou se vrací též?</span></p>

  <p class="e-bookverse6bza"><span class="e-bookosobyChar">GREMIO:</span> Manžel?&nbsp;–&nbsp;Jen „žel“ pro holku nebohou!<br class="calibre10" />
  Ten chlap je hrubý jako podkoní.</p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">Horší než ona?&nbsp;–&nbsp;Toť je nemožné.</span></p>

  <p class="e-bookverse6bza"><span class="e-bookosobyChar">GREMIO:</span> <span class="e-bookprimarecChar">Nu, ďábel, ďábel, pravý satanáš.</span></p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">A ona ďábel, ďábel, ďáblice.</span></p>

  <p class="e-bookverse6bza"><span class="e-bookosobyChar">GREMIO:</span> Hm&nbsp;–&nbsp;beruška a krotký holoubek<br class="calibre10" />
  a pravý blázínek je proti němu!<br class="calibre10" />
  Jen poslechněte; když se ho kněz ptal,<br class="calibre10" />
  zdaž Kateřinu chce mít za ženu,<br class="calibre10" />
  „Hrom do vás, ano!“ vzkřik a láteřil,<br class="calibre10" />
  že leknutím kněz knihu upustil,<br class="calibre10" />
  a jak se shýbal, aby zas ji zved,<br class="calibre10" />
  ten ztřeštěnec tak vrazil do něho,<br class="calibre10" />
  že padl s knihou kněz a kniha s ním.<br class="calibre10" />
  „Teď zvedni si to,“ vzkřiknul, „kdo má chuť!“</p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">Co ona říkala, když opět vstal?</span></p>

  <p class="e-bookverse6bza"><span class="e-bookosobyChar">GREMIO:</span> Jen třásla se, neb dupal, proklínal,<br class="calibre10" />
  jak by ten kněz jen ošidit ho chtěl.<br class="calibre10" />
  A obřady jak byly skončeny,<br class="calibre10" />
  dal přinést víno, zvolal „na zdraví“<br class="calibre10" />
  jak na lodi by se svou družinou<br class="calibre10" />
  pil po bouři.&nbsp;–&nbsp;A muškát vyklopiv,<br class="calibre10" />
  chrst kostelníku zbytek do tváře,<br class="calibre10" />
  že řídký má a hladový prý vous,<br class="calibre10" />
  tak žebroně prý o nedopitek.<br class="calibre10" />
  Pak nevěstu hned kolem krku vzal<br class="calibre10" />
  a dal jí hubičku, až mlasklo to,<br class="calibre10" />
  že celý kostel se tím rozléhal.<br class="calibre10" />
  Já vida to, jsem hanbou odešel<br class="calibre10" />
  a za mnou tuším celá družina.<br class="calibre10" />
  Tak bláznivé jsem svatby neviděl!<br class="calibre10" />
  Ach&nbsp;–&nbsp;slyšte, slyšte, muzikanti jdou.</p>

  <p class="e-bookverse6bza"><span class="e-booktirazacitacetextkurzivaChar">(Hudba.)</span></p>

  <p class="e-bookdejapoznamky">(Vystoupí PETRUCHIO, KATEŘINA, BIANKA, BAPTISTA, HORTENSIO, GRUMIO a DRUŽINA.)</p>

  <p class="e-bookverse6bza"><span class="e-bookosobyChar">PETRUCHIO:</span> Dík, pánové a vzácní přátelé,<br class="calibre10" />
  za vaše namáhání.&nbsp;–&nbsp;Vím, že dnes<br class="calibre10" />
  hodláte poctíti mne u stolu,<br class="calibre10" />
  vše upravivše k hodům svatebním.<br class="calibre10" />
  Však žel, mám naspěch, musím odjeti<br class="calibre10" />
  a hodlám zde se s vámi rozloučit.</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">To možno-li?&nbsp;–&nbsp;Vy chcete večer jet?</span></p>

  <p class="e-bookverse6bza"><span class="e-bookosobyChar">PETRUCHIO:</span> Dnes musím pryč a ještě před večerem.<br class="calibre10" />
  A nedivte se; věda příčinu,<br class="calibre10" />
  spíš prosil byste, abych šel než zůstal.<br class="calibre10" />
  Všem, vzácná společnosti, děkuji,<br class="calibre10" />
  kdož viděli jste, kterak jsem se vzdal<br class="calibre10" />
  té trpělivé, milé, ctnostné ženě.<br class="calibre10" />
  Zde s otcem hodujte, mně připijte,<br class="calibre10" />
  já musím pryč a sbohem tedy všem.</p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">Prosíme všichni&nbsp;–&nbsp;jenom přes oběd.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">To nemůž být.</span></p>

  <p class="e-bookverse6bza"><span class="e-bookosobyChar">GREMIO:</span> <span class="e-bookprimarecChar">Já prosím také.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">To nemůž být.</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">A já vás prosím.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">To těší mne.</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Vás těší zůstat?</span></p>

  <p class="e-bookverse6bza"><span class="e-bookosobyChar">PETRUCHIO:</span> Mne těší, že mne o to prosíte,<br class="calibre10" />
  však nezůstanu, proste sebevíc.</p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Ó, milujete-li mne, zůstaňte!</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Mé koně, Grumio!</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Jsou pohotově, pane. Oves už sežral koně.</span></p>

  <p class="e-bookverse6bza"><span class="e-bookosobyChar">KATEŘINA:</span> Nuž, dobře tedy!<br class="calibre10" />
  Dělej, co chceš, já nepojedu dnes,<br class="calibre10" />
  ne, ani zejtra&nbsp;–&nbsp;pojedu, kdy chci!<br class="calibre10" />
  Vy, pane, máte dvéře dokořán;<br class="calibre10" />
  tam vaše cesta, domů vraťte se,<br class="calibre10" />
  dokud vás ještě boty netlačí.<br class="calibre10" />
  Já ale, pane, odsud nepůjdu,<br class="calibre10" />
  než zlíbí se mně samé. Možná přec,<br class="calibre10" />
  že dobrý štolba se z vás vyklube,<br class="calibre10" />
  když berete svou věc tak zhurta hned.</p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Ó Katuško, buď klidná, nezlob se!</span></p>

  <p class="e-bookverse6bza"><span class="e-bookosobyChar">KATEŘINA:</span> Já chci se zlobit, co ti do toho?<br class="calibre10" />
  Dost, otče!&nbsp;–&nbsp;Zůstane, jak budu chtít.</p>

  <p class="e-bookverse6bza"><span class="e-bookosobyChar">GREMIO:</span> <span class="e-bookprimarecChar">Aha, teď pane, už to začíná.</span></p>

  <p class="e-bookverse6bza"><span class="e-bookosobyChar">KATEŘINA:</span> A, pánové, jen račte k hostině;<br class="calibre10" />
  teď vidím, že je možno ženu zbláznit,<br class="calibre10" />
  když neměla by síly k odporu.</p>

  <p class="e-bookverse6bza"><span class="e-bookosobyChar">PETRUCHIO:</span> Ať jdou, Katuško, po tvém rozkazu.<br class="calibre10" />
  Vy, páni, poslechněte nevěsty<br class="calibre10" />
  a hodujte a hlučte, bavte se<br class="calibre10" />
  jen vesele a z plných pohárů<br class="calibre10" />
  si připijte na její panenství;<br class="calibre10" />
  a smějte se&nbsp;–&nbsp;aneb se oběste!<br class="calibre10" />
  Leč moje Katuška&nbsp;–&nbsp;jít musí se mnou.<br class="calibre10" />
  Tak veliké mi oči nedělej<br class="calibre10" />
  a nedurdi se, nemrač, nedupej,&nbsp;–<br class="calibre10" />
  já chci být pánem toho, co je mé.<br class="calibre10" />
  Jeť ona zboží mé a dům a dvůr,<br class="calibre10" />
  můj nábytek, mé pole, stodola,<br class="calibre10" />
  můj kůň, můj vůl, můj osel, moje vše.<br class="calibre10" />
  A tady stojí.&nbsp;–&nbsp;Dotkni se jí ten,<br class="calibre10" />
  kdo smělý dost, a já se vyrovnám<br class="calibre10" />
  s tím nejzpupnějším, jenž se odváží<br class="calibre10" />
  mi od Padovy cestu zastoupit;<br class="calibre10" />
  tas, Grumio, nás lotři přepadli,<br class="calibre10" />
  a vysekej svou paní, jsi-li muž.<br class="calibre10" />
  Ne, neboj se, má sladká dívčino,<br class="calibre10" />
  zde tobě nikdo vlasu nezkřiví,<br class="calibre10" />
  sám ubráním tě proti tisícům!</p>

  <p class="e-bookdejapoznamky">(Odejdou Petruchio, Kateřina a Grumio.)</p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Nuž ať si jdou!&nbsp;–&nbsp;To tichý páreček.</span></p>

  <p class="e-bookverse6bza"><span class="e-bookosobyChar">GREMIO:</span> <span class="e-bookprimarecChar">Jen ještě mžik a byl bych puknul smíchy!</span></p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">Tak ztřeštěného sňatku nezřel svět.</span></p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">Co, slečno, vy své sestře říkáte?</span></p>

  <p class="e-bookverse6bza"><span class="e-bookosobyChar">BIANKA:</span> <span class="e-bookprimarecChar">Je oheň v ohni, aniž kdo co tušil.</span></p>

  <p class="e-bookverse6bza"><span class="e-bookosobyChar">GREMIO:</span> <span class="e-bookprimarecChar">Žeť pan Petruchio se pokatušil.</span></p>

  <p class="e-bookverse6bza"><span class="e-bookosobyChar">BAPTISTA:</span> Teď, sousedé a vzácní přátelé,<br class="calibre10" />
  ač schází ženich nám i nevěsta,<br class="calibre10" />
  by zaujali svá místa u stolu,<br class="calibre10" />
  přec víte, k hostině že dost je mis.<br class="calibre10" />
  Lucentio, zastaňte ženicha<br class="calibre10" />
  a Bianka vezme místo sestřino.</p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">Má Bianka učit se být nevěstou?</span></p>

  <p class="e-bookverse6bza"><span class="e-bookosobyChar">BAPTISTA:</span> <span class="e-bookprimarecChar">Tak jest, Lucentio.&nbsp;–&nbsp;Nuž, pánové…</span></p>

  <p class="e-bookverse6bza"><span class="e-booktirazacitacetextkurzivaChar">(Odejdou.)</span></p>
</body>
</html>
