<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 10 (filtered)" name="Generator" />

  <title>Zkrocení zlé ženy</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p class="e-booknadpis2" id="calibre_pb_11"><a class="calibre8" id="_Toc355869050"></a><a class="calibre8" id="_Toc355616749">Scéna druhá</a></p>

  <p class="e-bookdejapoznamky">Padova.&nbsp;–&nbsp;Před domem Baptistovým.</p>

  <p class="e-bookdejapoznamky">(Vystoupí TRANIO a HORTENSIO.)</p>

  <p class="e-bookverse6bza"><span class="e-bookosobyChar">TRANIO:</span> Je možno, Licio, že slečna Bianka<br class="calibre10" />
  miluje kohos nad Lucentia?<br class="calibre10" />
  To věru se mnou hraje podivně.</p>

  <p class="e-bookverse6bza"><span class="e-bookosobyChar">HORTENSIO:</span> Bych přesvědčil vás o tom, co jsem řek,<br class="calibre10" />
  sem odstupte a slyšte, jak ji učí.</p>

  <p class="e-bookdejapoznamky">(Odstoupí do pozadí.)</p>

  <p class="e-bookdejapoznamky">(Vystoupí BIANKA a LUCENTIO.)</p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">Jak, slečno, daří se vám ve čtení?</span></p>

  <p class="e-bookverse6bza"><span class="e-bookosobyChar">BIANKA:</span> <span class="e-bookprimarecChar">Dřív, pane, povězte, co čtete vy?</span></p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">Já přiznám se, čtu v lásky umění.</span></p>

  <p class="e-bookverse6bza"><span class="e-bookosobyChar">BIANKA:</span> <span class="e-bookprimarecChar">Kéž v něm se, pane, mistrem stanete!</span></p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">Až paní mého srdce budete.</span></p>

  <p class="e-bookverse6bza"><span class="e-booktirazacitacetextkurzivaChar">(Přejdou.)</span></p>

  <p class="e-bookverse6bza"><span class="e-bookosobyChar">HORTENSIO:</span> Ta věru utěšeně prospívá!&nbsp;–<br class="calibre10" />
  A teď mi, prosím vás, jen povězte,<br class="calibre10" />
  jak moh jste přísahat, že vaše Bianka<br class="calibre10" />
  má v světě ráda jen Lucentia?</p>

  <p class="e-bookverse6bza"><span class="e-bookosobyChar">TRANIO:</span> Ó klamná lásko, ženy nestálé!<br class="calibre10" />
  Říkám ti, Licio,&nbsp;–&nbsp;toť podivné.</p>

  <p class="e-bookverse6bza"><span class="e-bookosobyChar">HORTENSIO:</span> Již nemylte se, nejsem Licio<br class="calibre10" />
  a nejsem hudebník, jak zdám se být;<br class="calibre10" />
  dél nechci žíti v tomto přestroji<br class="calibre10" />
  to pro ženu, jež nechá šlechtice<br class="calibre10" />
  a takého se drží otrapy.<br class="calibre10" />
  Hortensio jest moje pravé jméno.</p>

  <p class="e-bookverse6bza"><span class="e-bookosobyChar">TRANIO:</span> Já slýchal, signore Hortensio,<br class="calibre10" />
  jak oddaně jste Bianku miloval,<br class="calibre10" />
  a teď když vidím na své vlastní oči,<br class="calibre10" />
  jak lehké mysli jest, já s vámi chci<br class="calibre10" />
  když souhlasíte, pane,&nbsp;–&nbsp;na věky<br class="calibre10" />
  se Bianky odříci a lásky k ní.</p>

  <p class="e-bookverse6bza"><span class="e-bookosobyChar">HORTENSIO:</span> Jen vizte, jak se kroutí, zobkují!<br class="calibre10" />
  Zde ruka, signore Lucentio,<br class="calibre10" />
  a pevně slibuji, že nikdy již<br class="calibre10" />
  se ucházeti o ni nebudu;<br class="calibre10" />
  však odříkám se jí co nehodné<br class="calibre10" />
  té přízně veškeré, již kdykoliv<br class="calibre10" />
  jsem dřív a vroucně tak jí věnoval.</p>

  <p class="e-bookverse6bza"><span class="e-bookosobyChar">TRANIO:</span> A nepokrytě přísahám i já,<br class="calibre10" />
  že nevezmu si ji, byť prosila.<br class="calibre10" />
  Fi! hleďte, jak se miliskuje s ním!</p>

  <p class="e-bookverse6bza"><span class="e-bookosobyChar">HORTENSIO:</span> Kéž zřek se jí, krom jeho, celý svět!<br class="calibre10" />
  Já, abych jistě splnil přísahu,<br class="calibre10" />
  si vezmu hezkou vdovu bohatou,<br class="calibre10" />
  to do tří dnů; neb milovala mne<br class="calibre10" />
  jak já tu mrzkou, pyšnou obludu.<br class="calibre10" />
  A tak se mějte dobře, signore!<br class="calibre10" />
  Žen úlisnost a dívčí krásné oči<br class="calibre10" />
  mne neobloudí víc. Tak loučím se<br class="calibre10" />
  a věrně dostojím své přísaze.</p>

  <p class="e-bookdejapoznamky">(Odejde Hortensio.)</p>

  <p class="e-bookdejapoznamky">(LUCENTIO a BIANKA vystoupí do popředí.)</p>

  <p class="e-bookverse6bza"><span class="e-bookosobyChar">TRANIO:</span> Teď, slečno Bianko, ať vám vzkvétá blaho<br class="calibre10" />
  ve všem, co v lásce milencům je draho!<br class="calibre10" />
  Já dopadl vás, milé srdéčko;<br class="calibre10" />
  s Hortensiem jsme odřekli se vás.</p>

  <p class="e-bookverse6bza"><span class="e-bookosobyChar">BIANKA:</span> <span class="e-bookprimarecChar">To žert jen. Vy jste se mne odřekli?</span></p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">Tak jest.</span></p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">A s krku máme Licia.</span></p>

  <p class="e-bookverse6bza"><span class="e-bookosobyChar">TRANIO:</span> Ten vezme sobě vdovu veselou<br class="calibre10" />
  a za den bude přípověd i svatba.</p>

  <p class="e-bookverse6bza"><span class="e-bookosobyChar">BIANKA:</span> <span class="e-bookprimarecChar">Bůh dej mu štěstí!</span></p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">A on ji zkrotí.</span></p>

  <p class="e-bookverse6bza"><span class="e-bookosobyChar">BIANKA:</span> <span class="e-bookprimarecChar">Řek to, Tranio?</span></p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">Ba řek&nbsp;–&nbsp;má na to krotitelskou školu.</span></p>

  <p class="e-bookverse6bza"><span class="e-bookosobyChar">BIANKA:</span> <span class="e-bookprimarecChar">Že krotitelskou? Jest taková škola?</span></p>

  <p class="e-bookverse6bza"><span class="e-bookosobyChar">TRANIO:</span> Ó, jest, Petruchio tam řiditel.<br class="calibre10" />
  Ten naučí vás do poslední nitky,<br class="calibre10" />
  jak zkrotit žínku zlou a jazyk břitký.</p>

  <p class="e-bookdejapoznamky">(Přiběhne BIONDELLO.)</p>

  <p class="e-bookverse6bza"><span class="e-bookosobyChar">BIONDELLO:</span> Ó pane, pane, čekal jsem tak dlouho,<br class="calibre10" />
  že znaven jsem jak pes; leč konečně<br class="calibre10" />
  jsem přece postřeh sestupovat s&nbsp;hor<br class="calibre10" />
  starého anděla, jenž bude vhod.</p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">Kdo to, Biondello?</span></p>

  <p class="e-bookverse6bza"><span class="e-bookosobyChar">BIONDELLO:</span> Jakýs obchodník<br class="calibre10" />
  neb školomet, já nevím, co je zač.<br class="calibre10" />
  Leč oděv, chůzi, tvář má dřevěnou<br class="calibre10" />
  a jistě jako otec vypadá.</p>

  <p class="e-bookverse6bza"><span class="e-bookosobyChar">LUCENTIO:</span> <span class="e-bookprimarecChar">A k čemu, Tranio, ten člověk nám?</span></p>

  <p class="e-bookverse6bza"><span class="e-bookosobyChar">TRANIO:</span> Bude-li jenom lehkověrný dost,<br class="calibre10" />
  by uvěřil, co já mu nakukám,<br class="calibre10" />
  Vincentia nám tady zahraje<br class="calibre10" />
  a Baptistovi onen úpis dá,<br class="calibre10" />
  jak byl by opravdu Vincentiem.<br class="calibre10" />
  Odveďte dívku, sám s ním promluvím.</p>

  <p class="e-bookdejapoznamky">(Odejde Lucentio a Bianka.&nbsp;–&nbsp;Vystoupí ŠKOLOMET.)</p>

  <p class="e-bookverse6bza"><span class="e-bookosobyChar">ŠKOLOMET:</span> <span class="e-bookprimarecChar">Bůh s vámi, pane!</span></p>

  <p class="e-bookverse6bza"><span class="e-bookosobyChar">TRANIO:</span> S vámi, pane, též!<br class="calibre10" />
  Jste vítán tady.&nbsp;–&nbsp;Cestujete dál,<br class="calibre10" />
  anebo u nás končí vaše pouť?</p>

  <p class="e-bookverse6bza"><span class="e-bookosobyChar">ŠKOLOMET:</span> Zde, pane, na týden anebo dva;<br class="calibre10" />
  však potom zase dále do Říma,<br class="calibre10" />
  pak do Tripole, Bůh-li zdraví dá.</p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">A jaký krajan, prosím?</span></p>

  <p class="e-bookverse6bza"><span class="e-bookosobyChar">ŠKOLOMET:</span> <span class="e-bookprimarecChar">Z Mantovy.</span></p>

  <p class="e-bookverse6bza"><span class="e-bookosobyChar">TRANIO:</span> Z Mantovy, pane?&nbsp;–&nbsp;Pak vám pomoz Bůh!<br class="calibre10" />
  Sem do Padovy!&nbsp;–&nbsp;Život vydat všanc!</p>

  <p class="e-bookverse6bza"><span class="e-bookosobyChar">ŠKOLOMET:</span> <span class="e-bookprimarecChar">Můj život, pane? Jak?&nbsp;–&nbsp;Toť ukrutné!</span></p>

  <p class="e-bookverse6bza"><span class="e-bookosobyChar">TRANIO:</span> Pro každého, kdo přijde z&nbsp;Mantovy<br class="calibre10" />
  sem do Padovy, znamená to smrt.<br class="calibre10" />
  Nevíte proč?&nbsp;–&nbsp;Jsouť vaše koráby<br class="calibre10" />
  teď jaty v Benátkách a vévoda<br class="calibre10" />
  neb s vaším vévodou má právě spor&nbsp;–,<br class="calibre10" />
  to veřejně dal všude prohlásit.<br class="calibre10" />
  Toť podivné&nbsp;–&nbsp;však vy jste přišel teď,<br class="calibre10" />
  sic byl byste to musil uslyšet!</p>

  <p class="e-bookverse6bza"><span class="e-bookosobyChar">ŠKOLOMET:</span> Ó běda, pane,&nbsp;–&nbsp;toť je hůř než zle!<br class="calibre10" />
  Neb z Florencie směnky přináším<br class="calibre10" />
  a vyměnit je musím v Padově.</p>

  <p class="e-bookverse6bza"><span class="e-bookosobyChar">TRANIO:</span> Nuž, pane, abych se vám zavděčil,<br class="calibre10" />
  rád skutkem vám i radou přispěji.<br class="calibre10" />
  Dřív ale povězte, byl jste kdy v Pise?</p>

  <p class="e-bookverse6bza"><span class="e-bookosobyChar">ŠKOLOMET:</span> Aj, v Pise, pane, často býval jsem,<br class="calibre10" />
  v Pise, jež slyne vzácným občanstvem.</p>

  <p class="e-bookverse6bza"><span class="e-bookosobyChar">TRANIO:</span> <span class="e-bookprimarecChar">A znáte jakéhos Vincentia?</span></p>

  <p class="e-bookverse6bza"><span class="e-bookosobyChar">ŠKOLOMET:</span> Jej neznám, ale slýchával jsem o něm;<br class="calibre10" />
  toť kupec přenesmírně bohatý.</p>

  <p class="e-bookverse6bza"><span class="e-bookosobyChar">TRANIO:</span> Toť otec můj, i abych pravdu řek,<br class="calibre10" />
  jest ve tváři vám trochu podoben.</p>

  <p class="e-bookverse6bza"><span class="e-bookosobyChar">BIONDELLO</span> <span class="e-booktirazacitacetextkurzivaChar">(stranou)</span><span class="e-bookosobyChar">:</span> <span class="e-bookprimarecChar">Tak asi jablko jak ústřici.</span></p>

  <p class="e-bookverse6bza"><span class="e-bookosobyChar">TRANIO:</span> Bych v tísni té vám život zachránil,<br class="calibre10" />
  chci kvůli němu být vám úslužným.<br class="calibre10" />
  A z vašich sudeb není nejhorší,<br class="calibre10" />
  že tak jste podoben Vincentiovi.<br class="calibre10" />
  Tož jméno jeho za své přijmete<br class="calibre10" />
  i důvěru, jež k němu pojí se,<br class="calibre10" />
  a přátelsky můj dům vás pohostí.<br class="calibre10" />
  Jen buďte ve všem tak, jak žádoucno.<br class="calibre10" />
  Nuž, rozumíte, pane? Zůstane<br class="calibre10" />
  pak při tom, dokud všechny věci své<br class="calibre10" />
  si v městě našem neobstaráte.<br class="calibre10" />
  To, jest-li vhod, jen račte přijmouti.</p>

  <p class="e-bookverse6bza"><span class="e-bookosobyChar">ŠKOLOMET:</span> Ó pane, vhod! A na věky vám vděčen<br class="calibre10" />
  chci za svůj život být a svobodu.</p>

  <p class="e-bookverse6bza"><span class="e-bookosobyChar">TRANIO:</span> Již tedy pojďte všechno zařídit.<br class="calibre10" />
  A mimochodem ještě vězte jen,<br class="calibre10" />
  že každý den zde otce očekávám,<br class="calibre10" />
  by podepsal mi smlouvu svatební,<br class="calibre10" />
  to s dcerou jakéhosi Baptisty.<br class="calibre10" />
  Vše další povím vám, teď pojďte, pane,<br class="calibre10" />
  se převléci, jak sluší na váš stav.</p>

  <p class="e-bookverse6bza"><span class="e-booktirazacitacetextkurzivaChar">(Odejdou.)</span></p>
</body>
</html>
