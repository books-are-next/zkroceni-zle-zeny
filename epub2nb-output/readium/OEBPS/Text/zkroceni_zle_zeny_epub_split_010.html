<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 10 (filtered)" name="Generator" />

  <title>Zkrocení zlé ženy</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p class="e-booknadpis1" id="calibre_pb_10"><a class="calibre8" id="_Toc355869048"></a><a class="calibre8" id="_Toc355616747">JEDNÁNI ČTVRTÉ</a></p>

  <p class="e-booknadpis2bezodstrankovani"><a class="calibre8" id="_Toc355869049"></a><a class="calibre8" id="_Toc355616748">Scéna první</a></p>

  <p class="e-bookdejapoznamky">Pokoj v Petruchiově letohrádku.</p>

  <p class="e-bookdejapoznamky">(Vystoupí GRUMIO.)</p>

  <p class="e-bookprimarec"><span class="e-bookosobyChar">GRUMIO:</span> Fuj, fuj!&nbsp;–&nbsp;na všecky ztrhané herky, ztřeštěné pány a&nbsp;hanebné cesty! Zda byl kdy člověk tak ztlučen&nbsp;–&nbsp;byl kdy člověk tak ublácen, byl kdy člověk tak zemdlen?&nbsp;–&nbsp;Poslali mne napřed, abych rozdělal oheň, a oni se přijdou ohřát!&nbsp;–&nbsp;Teď, kdybych já nebyl malý hrnec a hned rozpálen, i ty pysky by mně přimrzly k zubům a jazyk k patru a srdce k&nbsp;žebrům, než bych se dostal k ohni, kde bych se rozhřál.&nbsp;–&nbsp;Ale budu foukat do ohně a tak se zapotím, neboť uvážíme-li tu slotu venku, to by ještě delší chlap než já mohl dostat rýmu. Hola, hej, Curtise!</p>

  <p class="e-bookdejapoznamky">(Vystoupí CURTIS.)</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Kdo to zde tak huláká?</span></p>

  <p class="e-bookprimarec"><span class="e-bookosobyChar">GRUMIO:</span> Kus ledu. Nevěříš-li, můžeš se rozjet na sklouzačku od mých plecí až k patám ne s větším rozběhem než od mé hlavy na můj krk.&nbsp;–&nbsp;Oheň, dobrý Curtise!</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Vrací se náš pán a jeho paní, Grumio?</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Ó ano, ano, Curtise. A proto oheň, a nepřikládej vodu.</span></p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">A jest ona tak horkokrevná, zlá žena, jak se o ní povídá?</span></p>

  <p class="e-bookprimarec"><span class="e-bookosobyChar">GRUMIO:</span> Byla, milý Curtise, byla, než uhodil ten mráz; ale jak víš, zima krotí muže, ženu i zvířata, neboť ona zkrotila mého dávného pána, mou novou paní a mne samého, kamaráde Curtise!</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Jdi k čertu, ty třícoulový blázne, já nejsem zvíře.</span></p>

  <p class="e-bookprimarec"><span class="e-bookosobyChar">GRUMIO:</span> Jen třícoulový? Ty máš rohy na stopu, a tak dlouhý aspoň jsem. Ale uděláš-li ten oheň nebo ne? Honem, sic to povím na tebe naší paní. A ta tě svou ručkou&nbsp;–&nbsp;a ona je už po ruce&nbsp;–&nbsp;notně ochladí za tvou loudavost při té horké službě.</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Prosím tě, milý Grumio, řekni mi, co se děje ve světě?</span></p>

  <p class="e-bookprimarec"><span class="e-bookosobyChar">GRUMIO:</span> Ó, svět je ledový, Curtise, v každém povolání kromě tvého, a proto oheň! Dělej svou povinnost a měj svou povinnost, neboť tvůj pán a paní už skoro na smrt umrzli.</p>

  <p class="e-bookprimarec"><span class="e-bookosobyChar">CURTIS:</span> Tak, oheň je rozdělán. A nyní tedy, co nového, milý Grumio?</p>

  <p class="e-bookprimarec"><span class="e-bookosobyChar">GRUMIO</span> <span class="e-booktirazacitacetextkurzivaChar">(zpívá)</span><span class="e-bookosobyChar">:</span> <span class="e-booktirazacitacetextkurzivaChar">Honzíčku milý, buď jen zdvořilý</span>&nbsp;–&nbsp;a novin, co jen chceš.</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">I jdiž, tys pořád plný čertoviny.</span></p>

  <p class="e-bookprimarec"><span class="e-bookosobyChar">GRUMIO:</span> A proto oheň, neboť jsem celý prostydlý. Kde je kuchař? Je večeře hotova, dům vydrhnut, podlaha posypána, pavučiny smeteny? Mají panoši své nové kamizoly, bílé punčochy a každý sloužící svatební šat? Jsou konvice pěkně utřeny, poháry vyleštěny, koberce rozloženy a všecko všudy v pořádku?</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Vše hotovo. A tedy, prosím tě, jen povídej&nbsp;–&nbsp;ty noviny!</span></p>

  <p class="e-bookprimarec"><span class="e-bookosobyChar">GRUMIO:</span> Předně tedy, věz, že je můj kůň na mrchu utýrán; a můj pán a paní že se už rozpadli.</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Jakže?</span></p>

  <p class="e-bookprimarec"><span class="e-bookosobyChar">GRUMIO:</span> Inu, spadli se svých sedel do bláta. A na tom visí povídačka.</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Povídej, milý Grumio, povídej.</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Nastav ucho.</span></p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Tady.</span></p>

  <p class="e-bookverse6bza"><span class="e-bookosobyChar">GRUMIO</span> <span class="e-booktirazacitacetextkurzivaChar">(uhodí jej)</span><span class="e-bookosobyChar">:</span> <span class="e-bookprimarecChar">Tady!</span></p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">I jé!&nbsp;–&nbsp;Ta povídačka pohne člověkem, ale neslyší se.</span></p>

  <p class="e-bookprimarec"><span class="e-bookosobyChar">GRUMIO:</span> Proto se tomu říká pohnutlivá povídačka. A ten štulec ti jenom zaklepal na ucho, aby si vyprosil poslechnutí. A teď tedy začnu: <span class="e-booktirazacitacetextkurzivaChar">Imprimis</span>, jeli jsme dolů se šeredného vrchu; můj pán za naší paní.</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Oba na jednom koni?</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Co je tobě do toho?</span></p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Do koně mi je</span>.</p>

  <p class="e-bookprimarec"><span class="e-bookosobyChar">GRUMIO:</span> Tedy povídej sám.&nbsp;–&nbsp;Ale kdybys mi nebyl do řeči skočil, byl bys uslyšel, jak její kůň padl a ona pod koně; byl bys uslyšel, do jaké kaluže; jak byla ublácena, jak on ji nechal s&nbsp;tím koněm na ní; jak mne zmlátil, protože kůň klopýtnul; jak ona se brodila bahnem, aby jej ode mne odtrhla; jak proklínal; jak se modlila, ona, která se předtím nikdy nemodlívala; jak jsem řval, jak ti koně utekli, jak se jí přetrhla uzda a kůň můj ztratil podocasník a mnoho jiných věcí, hodných věčné paměti, které nyní zemrou v zapomenutí&nbsp;–&nbsp;a&nbsp;ty o ničem nevěda, se zhroutíš do hrobu.</p>

  <p class="e-bookverse6bza"><span class="e-bookosobyChar">CURTIS:</span> Po<span class="e-bookprimarecChar">dle toho výpočtu jest on ještě horší než ona.</span></p>

  <p class="e-bookprimarec"><span class="e-bookosobyChar">GRUMIO:</span> Je!&nbsp;–&nbsp;A to shledáš ty a ten nejjankovitější z vás, jen až se vrátí domů. Ale co tu žvastám!&nbsp;–&nbsp;Zavolej Nathaniela, Josefa, Mikuláše, Filipa, Waltra, Sladkobola a všecky ty ostatní. Ať si vlasy pěkně hladce přičesají, kabáty vykartáčují a podvazky neuvazují nápadně. A když se kloní, ať podstavují levou nohu. A pro živý svět ať se neopovažují dotknouti se vlasiny pánova koně, dokud pánovi i paní ruce nepolíbí. Jsou všichni hotovi?</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Jsou.</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Zavolej je.</span></p>

  <p class="e-bookprimarec"><span class="e-bookosobyChar">CURTIS:</span> Slyšíte?&nbsp;–&nbsp;Hej ho! Musíte uvítat pána a uctít svou paní hezkou tváří.</p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Myslíš ty, že není hezká dost?</span></p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Kdo by o tom pochyboval?</span></p>

  <p class="e-bookprimarec"><span class="e-bookosobyChar">GRUMIO:</span> Ty, jak se zdá, neboť svoláváš lidi, aby ji hezkou tváří teprv uctili.</p>

  <p class="e-bookverse6bza"><span class="e-bookosobyChar">CURTIS:</span> <span class="e-bookprimarecChar">Já je volám, aby se jí hezky zavděčili, jak jsou jí dlužni.</span></p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">To máš pravdu. Ona se od nich dlužit nebude.</span></p>

  <p class="e-bookdejapoznamky">(Vystoupí několik SLOUŽÍCÍCH.)</p>

  <p class="e-bookverse6bza"><span class="e-bookosobyChar">NATHANIEL:</span> <span class="e-bookprimarecChar">Vítám tě domů, Grumio.</span></p>

  <p class="e-bookverse6bza"><span class="e-bookosobyChar">FILIP:</span> <span class="e-bookprimarecChar">Jak se daří, Grumio?</span></p>

  <p class="e-bookverse6bza"><span class="e-bookosobyChar">JOSEF:</span> <span class="e-bookprimarecChar">I&nbsp;–&nbsp;Grumio!</span></p>

  <p class="e-bookverse6bza"><span class="e-bookosobyChar">MIKULÁŠ:</span> <span class="e-bookprimarecChar">Kamaráde Grumio!</span></p>

  <p class="e-bookverse6bza"><span class="e-bookosobyChar">NATHANIEL:</span> <span class="e-bookprimarecChar">Nu co, starý brachu?</span></p>

  <p class="e-bookprimarec"><span class="e-bookosobyChar">GRUMIO:</span> Buď mi vítán, ty;&nbsp;–jak ty se máš?&nbsp;–&nbsp;Jak tobě se daří?&nbsp;–&nbsp;A&nbsp;tobě, kamaráde?&nbsp;–&nbsp;Tak&nbsp;–&nbsp;s vítáním jsme tedy hotovi.&nbsp;–&nbsp;A&nbsp;nyní, švarní hoši, je všecko pohotově, vše upraveno?</p>

  <p class="e-bookprimarec"><span class="e-bookosobyChar">NATHANIEL:</span> Vše hotovo.&nbsp;–&nbsp;A kdepak už je pán?</p>

  <p class="e-bookprimarec"><span class="e-bookosobyChar">GRUMIO:</span> Už blízko, snad už s koně dole. A protož nebuďte&nbsp;–&nbsp;–&nbsp;–&nbsp;Hrome! Ticho! Slyším pána.</p>

  <p class="e-bookdejapoznamky">(Vystoupí PETRUCHIO a KATEŘINA.)</p>

  <p class="e-bookverse6bza"><span class="e-bookosobyChar">PETRUCHIO:</span> Kde jsou ti lotři?&nbsp;–&nbsp;Nikdo u dveří,<br class="calibre10" />
  by střemen podržel a koně vzal?<br class="calibre10" />
  Kde je ten Řehoř, Filip, Nathaniel?&nbsp;–</p>

  <p class="e-bookverse6bza"><span class="e-bookosobyChar">VŠICHNI SLOUŽÍCÍ:</span> <span class="e-bookprimarecChar">Zde, pane! Zde, pane! Zde, pane!</span></p>

  <p class="e-bookverse6bza"><span class="e-bookosobyChar">PETRUCHIO:</span> Zde, pane! Zde, pane! Zde, pane! Zde, pane!<br class="calibre10" />
  Vy hlupáci a neotesanci,<br class="calibre10" />
  jak? Žádný mrav a úcta, obsluha?<br class="calibre10" />
  Kde je ten blázen, jejž jsem poslal napřed?</p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Zde, pane,&nbsp;–&nbsp;blázen, zrovna jako dřív.</span></p>

  <p class="e-bookverse6bza"><span class="e-bookosobyChar">PETRUCHIO:</span> Ty selský troupe, bídný halamo!<br class="calibre10" />
  Což neřek jsem, bys na mne čekal v&nbsp;parku<br class="calibre10" />
  a přived ostatní ty ničemy?</p>

  <p class="e-bookverse6bza"><span class="e-bookosobyChar">GRUMIO:</span> Nathanielův kabát nebyl hotov<br class="calibre10" />
  a Gabriel měl botky bez direk,<br class="calibre10" />
  na Petrův klobouk stužky nebylo<br class="calibre10" />
  a Waltrův kord byl ještě u pochvaře;<br class="calibre10" />
  byl ustrojen jen Řehoř, Adam, Ralf,<br class="calibre10" />
  ti druzí v hadrech, sešlí, žebráčtí;<br class="calibre10" />
  a tak, jak jsou, vás přicházejí vítat.</p>

  <p class="e-bookverse6bza"><span class="e-bookosobyChar">PETRUCHIO:</span> Teď, lotři, jděte!&nbsp;–&nbsp;Noste večeři.</p>

  <p class="e-bookverse6bza"><span class="e-booktirazacitacetextkurzivaChar">(Odejde několik sloužících.)</span></p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Zpívá.)</span></p>

  <p class="e-bookversebezpredsazeni6bza"><span class="e-booktirazacitacetextkurzivaChar">Kam poděl se můj krásný věk&nbsp;–<br class="calibre10" />
  Kde jsou ti- - -<br class="calibre10" /></span> Katuško, sedni, buď nám vítána!<br class="calibre10" />
  Hm, hm, hm!</p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Sloužící vracejí se s večeří.)</span></p>

  <p class="e-bookversebezpredsazeni6bza">Nu, bude to?&nbsp;–&nbsp;Co?&nbsp;–&nbsp;Milá Katuško,<br class="calibre10" />
  buď veselá!&nbsp;–&nbsp;Mé boty dolů, chlapi!<br class="calibre10" />
  Rychle&nbsp;–&nbsp;vy padouši!</p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Zpívá.)</span></p>

  <p class="e-bookversebezpredsazeni6bza"><span class="e-booktirazacitacetextkurzivaChar">To v šedivé byl kápi mnich<br class="calibre10" />
  a po své cestě bral se tich.<br class="calibre10" /></span> Pomalu, klacku! Nohu vymkneš mi!</p>

  <p class="e-bookdejapoznamky">(Uhodí sluhu.)</p>

  <p class="e-bookversebezpredsazeni6bza">Tu máš! A druhou botu zouvej líp!<br class="calibre10" />
  Buď veselá, Katuško.&nbsp;–&nbsp;Vodu sem!<br class="calibre10" />
  Hej ho! Kde je můj ohař Troilus?<br class="calibre10" />
  Jdi, brachu, přived strýce Ferdinanda.</p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Odejde sloužící.)</span></p>

  <p class="e-bookversebezpredsazeni6bza">Toho mi hezky musíš políbit<br class="calibre10" />
  a seznámit se s ním.&nbsp;–&nbsp;Kde trepky mám?<br class="calibre10" />
  Hej, dostanu už přece trochu vody?</p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Podávají mu umyvadlo.)</span></p>

  <p class="e-bookversebezpredsazeni6bza">Pojď, milá Katuško, a umyj se<br class="calibre10" />
  a ještě jednou vítej srdečně!</p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Sloužící upustí konvici.)</span></p>

  <p class="e-bookversebezpredsazeni6bza">Ty sukyn synu, kdepak ruce máš?</p>

  <p class="e-bookversebezpredsazeni6bza1"><span class="e-booktirazacitacetextkurzivaChar">(Uhodí jej.)</span></p>

  <p class="e-bookverse6bza"><span class="e-bookosobyChar">KATEŘINA:</span> <span class="e-bookprimarecChar">Strpení, prosím, udělal to nerad.</span></p>

  <p class="e-bookverse6bza"><span class="e-bookosobyChar">PETRUCHIO:</span> Syn sukyn, chrobák, lotr ušatý!<br class="calibre10" />
  Pojď, sedni, Katuško, máš jistě hlad.<br class="calibre10" />
  Chceš ty se pomodlit, aneb mám já?<br class="calibre10" />
  Co je to, skopová?</p>

  <p class="e-bookverse6bza"><span class="e-bookosobyChar">PRVNÍ SLOUŽÍCÍ:</span> <span class="e-bookprimarecChar">Ano, pane.</span></p>

  <p class="e-bookverse6bza"><span class="e-bookosobyChar">PETRUCHIO:</span> <span class="e-bookprimarecChar">Kdo to přines?</span></p>

  <p class="e-bookverse6bza"><span class="e-bookosobyChar">PRVNÍ SLOUŽÍCÍ:</span> <span class="e-bookprimarecChar">Já.</span></p>

  <p class="e-bookverse6bza"><span class="e-bookosobyChar">PETRUCHIO:</span> Je přičoudlá a druhé jídlo též.<br class="calibre10" />
  Ti psi!&nbsp;–&nbsp;Kde je ten kuchař, dareba?<br class="calibre10" />
  Jak mohli jste se, lotři, odvážit<br class="calibre10" />
  to přinést z kuchyně a na stůl dát,<br class="calibre10" />
  když víte, že je mi to protivné?<br class="calibre10" />
  Tak pryč s tím, talíře a číše, vše!</p>

  <p class="e-bookverse6bza"><span class="e-booktirazacitacetextkurzivaChar">(Rozhází jídla po zemi.)</span></p>

  <p class="e-bookversebezpredsazeni6bza">Vy pitomci a nezpůsobná luzo,<br class="calibre10" />
  jak můžete… však já vás naučím!</p>

  <p class="e-bookverse6bza"><span class="e-bookosobyChar">KATEŘINA:</span> Prosím tě, muži, jen se upokoj.<br class="calibre10" />
  To maso bylo dobře upraveno,<br class="calibre10" />
  jen kdybys je byl chtěl…</p>

  <p class="e-bookverse6bza"><span class="e-bookosobyChar">PETRUCHIO:</span> Spálené bylo, milá Katuško,<br class="calibre10" />
  a vysušené, jak ti povídám.<br class="calibre10" />
  A to mi zvláště lékař zakázal,<br class="calibre10" />
  neb na žluč má to vliv a dráždí hněv;<br class="calibre10" />
  a lépe nám se postit oběma<br class="calibre10" />
  neb ty i já spíš horkokrevní jsme&nbsp;–,<br class="calibre10" />
  než tak to přepečené maso jíst.<br class="calibre10" />
  Měj strpení, vše zítra bude líp;<br class="calibre10" />
  dnes budeme se postit společně.<br class="calibre10" />
  Pojď, uvedu tě v pokoj svatební.</p>

  <p class="e-bookdejapoznamky">(Odejde Petruchio, Kateřina a Curtis.)</p>

  <p class="e-bookverse6bza"><span class="e-bookosobyChar">NATHANIEL:</span> <span class="e-bookprimarecChar">Petře, viděl jsi kdy něco podobného?</span></p>

  <p class="e-bookverse6bza"><span class="e-bookosobyChar">PETR:</span> <span class="e-bookprimarecChar">On ji ubije vlastním jejím rozmarem.</span></p>

  <p class="e-bookdejapoznamky">(Vrátí se CURTIS.)</p>

  <p class="e-bookverse6bza"><span class="e-bookosobyChar">GRUMIO:</span> <span class="e-bookprimarecChar">Kde je teď?</span></p>

  <p class="e-bookverse6bza"><span class="e-bookosobyChar">CURTIS:</span> U ní, v její komnatě.<br class="calibre10" />
  O střídmosti jí dělá kázání<br class="calibre10" />
  a zuří, proklíná a vzteká se,<br class="calibre10" />
  že neví ona, duše ubohá,<br class="calibre10" />
  kde stát, kam pohledět, co promluvit.<br class="calibre10" />
  Tak sedí jako ze sna vytržena.<br class="calibre10" />
  Teď ale pryč, neb on sem přichází.</p>

  <p class="e-bookverse6bza"><span class="e-booktirazacitacetextkurzivaChar">(Odejdou.)</span></p>

  <p class="e-bookdejapoznamky">(Vrátí se PETRUCHIO.)</p>

  <p class="e-bookverse6bza"><span class="e-bookosobyChar">PETRUCHIO:</span> Tak moudře jsem svou vládu nastoupil<br class="calibre10" />
  a doufám, že ji šťastně dovrším.<br class="calibre10" />
  Můj sokol zbystřen teď a hladov dost,<br class="calibre10" />
  a dokud nezkrot, nedostane jíst,<br class="calibre10" />
  sic nenaučí se mi na můj lup.<br class="calibre10" />
  A ještě jinačeji ochočím<br class="calibre10" />
  si divokého svého sokola,<br class="calibre10" />
  by přilétal a hlídačův znal hvizd.<br class="calibre10" />
  Ji stříci budu jako ostříže,<br class="calibre10" />
  jenž drápe, zobe, nechce poslouchat.<br class="calibre10" />
  Dnes nejedla a jíst už nebude,<br class="calibre10" />
  dnes nespala a nebude už spát.<br class="calibre10" />
  Jak na jídlech jsem naschvál našel vadu,<br class="calibre10" />
  tak nebude též dobře ustláno.<br class="calibre10" />
  Sem hodím polštář, jinam podušku,<br class="calibre10" />
  sem pokrývku a prostěradlo tam<br class="calibre10" />
  a při všem hlomození dělat budu,<br class="calibre10" />
  jak z péče o ní dělo by se vše.<br class="calibre10" />
  A zkrátka&nbsp;–&nbsp;probdít musí celou noc,<br class="calibre10" />
  a zdřímne-li, já vadit začnu se<br class="calibre10" />
  a bouřit, křičet, že jí zajde sen.<br class="calibre10" />
  Tak samou láskou ženu umořím,<br class="calibre10" />
  tak zlomím její rozmar svéhlavý.<br class="calibre10" />
  Kdo lépe umí vzdornou ženu léčit,<br class="calibre10" />
  ať poví to&nbsp;–&nbsp;svět bude se mu vděčit.</p>

  <p class="e-bookdejapoznamky">(Odejde.)</p>
</body>
</html>
